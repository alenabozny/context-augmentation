 Wszyscy się go obawiają, bo zapycha naczynia krwionośne i zagraża sercu.
 Na szczęście można go trzymać w ryzach.
 Oto dietetyczni pogromcy cholesterolu! W naczyniach krwionośnych wciąż toczy się walka między dobrym a złym cholesterolem.
 Stawką jest twoje zdrowie.
 Aby je zachować, warto ograniczyć spożycie tłuszczów zwierzęcych i przestrzegać 4 antycholesterolowych zasad.
 To naprawdę proste.
 4 najważniejsze produkty w diecie na cholesterol 1.
 Jabłko Jednym z najskuteczniejszych pogromców cholesterolu jest błonnik, zwłaszcza ten pochodzący z jabłek.
 Działa jak szczotka, która wymiata z organizmu tłuszcze, zmniejszając tym samym przyswajanie cholesterolu.
 Błonnik znajdziesz też w porzeczkach, jagodach, borówkach, marchewce i pietruszce.
 Jego doskonałym źródłem są również otręby owsiane.
 Nasza rada: Powinnaś dostarczyć organizmowi co najmniej 30–40 g błonnika dziennie, czyli zjeść np. dwie kromki chleba razowego, dwa średnie jabłka, pomarańczę, trzy ziemniaki, 100 g kapusty pekińskiej i trzy łyżki fasolki szparagowej.
 Do każdego posiłku dodawaj łyżkę otrębów owsianych.
 Ryby morskie Nienasycone tłuszcze omega-3 obniżają poziom trójglicerydów i złego cholesterolu we krwi, a podwyższają ilość tego dobrego.
 Najbogatszym źródłem cennych tłuszczów są ryby morskie: halibut, łosoś, śledź, dorsz, makrela, sardynki oraz owoce morza.
 Tłuszcze omega-3 znajdziesz także w oleju lnianym i rzepakowym (z pierwszego tłoczenia), kiełkach zbóż i orzechach.
 Nasza rada: Dwa, trzy razy w tygodniu zjedz porcję (100 g) ryb morskich.
 Używaj olejów roślinnych (najlepiej z pierwszego tłoczenia).
 Dodawaj dwie łyżki dziennie do sałatek i surówek.
 Szklanka soku z aronii Sok z aronii jest doskonałym źródłem antyoksydantów.
 Te zaś zapobiegają odkładaniu cholesterolu w naczyniach krwionośnych.
 Podobne działanie mają witamina C i E – znajdziesz je w sałacie, kapuście, soi, ziarnach zbóż, zielonej herbacie, kakao, czerwonym winie oraz grejpfrutach.
 Nasza rada: Codziennie wypij 2–3 szklanki zielonej herbaty, szklankę soku aronii lub grejpfrutów, a od czasu do czasu lampkę czerwonego wytrawnego wina.
 Czosnek Allicyna to substancja zawarta w czosnku.
 Pomaga obniżyć poziom cholesterolu o ok. 10%, obniża też ciśnienie.
 Nasza rada: Jedz ząbek czosnku dziennie.
 Drobno go posiekaj, dodaj do sosu winegret lub zjedz z kromką razowca.
