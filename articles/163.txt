 O ile całkowity poziom cholesterolu oraz HDL i LDL nie ma tak naprawdę znaczenia, a nazywanie HDL „dobrym”, a LDL „złym” cholesterolem jest uproszczeniem (czytaj więcej: Cholesterol – fakty i mity), to powinniśmy dążyć do tego, by mieć jak najwięcej dużych cząsteczek frakcji LDL (niegroźnych) i jak najmniej złych małych cząsteczek LDL.
 Dieta nie wpływa znacząco na poziomy cholesterolu w krwi, ale zmiany w wielkości LDL całe szczęście da się osiągnąć odpowiednim sposobem żywienia.
 Zobacz też moje wyniki przed i po zastosowaniu tej diety (dalej).
 Najważniejsze, by pamiętać, że ilość cholesterolu w pożywieniu nie ma żadnego znaczenia, liczy się rodzaj tłuszczów dostarczanych organizmowi.
 Obwiniane przez wielu tłuszcze nasycone nie są takie złe, za to powinniśmy zwracać uwagę na tłuszcze nienasycone, a w szczególności na kwasy tłuszczowe omega-3 i omega-6.
 Zdrowy stosunek tłuszczów omega-6 do omega-3 jest mniej więcej 3:1, jednak współczesna dieta przesuwa go do 15:1, a w pewnych przypadkach nawet 30:1.
 Podstawowym źródłem tłuszczów omega-6 jest większość olei roślinnych powszechnie stosowanych do produkcji żywności (margaryny, słodycze, ciastka, wypieki, desery, gotowe dania).
 Ilość cholesterolu świadczy o naszym wieku i poziomie zdrowia, jego obniżanie lekami jest zbrodnią, więc pojęcie „dieta na wysoki cholesterol” jest oparte o kłamstwa o cholesterolu koncernów farmaceutycznych.
 Węglowodany mają przede wszystkim wpływ na ilość trójglicerydów, które z kolei wpływają na to, czy cząsteczki LDL będą duże (niegroźne), czy małe (bardzo złe).
 Dużo węglowodanów = dużo trójglicerydów = małe (bardzo złe) cząsteczki LDL.
 Wysoka ilość glukozy w krwi przyczynia się także do glikacji małych cząstek LDL, jeszcze zwiększając ich potencjał miażdżycowy.
 Koniecznie przeczytaj: Cholesterol – fakty i mity – 3/4 umierających na zawał ma cholesterol w normie, a nauka już dawno udowodniła, że to niski poziom cholesterolu jest zabójczy, a wysoki tak naprawdę świadczy o zdrowiu.
 Zakłamane i chciwe koncerny wciskają każdemu, nawet dzieciom, trujące tabletki.
 Jak więc zadbać o swoje naczynia krwionośne? Dieta na miażdżycę, dieta na cholesterol: nie jedz w ogóle zbóż ani cukru, obniżysz przez to poziom trójglicerydów i glukozy w krwi oraz wyleczysz stany zapalne jelit jedz zdrowe tłuszcze: ryby, oliwę z oliwek, olej kokosowy, lniany, masło klarowane, awokado i olej z niego, orzechy (arachidowe to NIE orzechy) ogranicz rośliny strączkowe – poza masą węglowodanów mają one dużo szkodliwych substancji (czytaj więcej: Rośliny strączkowe nie takie zdrowe) unikaj przemysłowych olei roślinnych (sojowy, palmowy, kukurydziany, słonecznikowy, arachidowy…) jedz tłusty i jak najmniej przetworzony nabiał: masło, śmietanę, kefir, ser biały, o ile oczywiście nie masz problemu z nabiałem jedz dużo ryb i jajek (czytaj więcej: Ryby a rtęć oraz Jajka omega-3 – samo zdrowie czy marketing?) staraj się jeść mięso tylko z wypasu pastwiskowego, od zwierząt niekarmionych zbożami (czytaj więcej: Mięso – zdrowie, pieniądze, sumienie) nie przejmuj się tłuszczami nasyconymi, o ile jesz wystarczające ilości tłuszczów nienasyconych omega-3 ruch i dobre samopoczucie są też bardzo ważne.
 Czyli poza niewielkimi wyjątkami (zboża) jedz to, co twoja babcia jadła, a nie co twojej mamie wmówiły koncerny żywieniowe i farmaceutyczne.
 Powyższe wytyczne to właśnie dieta paleo.
 (zobacz też przepisy i przykładowe jadłospisy paleo).
 A co jeśli wyniki badań krwi i samopoczucie odbiegają od idealnych? Jest wtedy prawdopodobne, że zdrowie nieco szwankuje.
 Możesz albo iść do lekarza i dostać trujące pigułki do połykania do końca swojego życia, albo zmienić coś w swoim życiu.
 O ile nie palisz i nie jesz zbóż, to zwróć uwagę na: pożywienie – może jesteś na coś uczulony? Sprawdź nabiał i rośliny psiankowate (czytaj więcej: Protokół autoimmunologiczny) czy jesz wystarczająco tłuszczów wielonienasyconych omega-3? może rozważ suplementowanie? ruch – nigdy nie zaszkodzi, a może akurat potrzebujesz go więcej? stres – wysoki poziom stresu wyniszcza organizm, naucz się radzić sobie ze stresem, rozpoznaj jego źródła.
 sen – czy na pewno wystarczająco dużo śpisz? Chroniczne niewyspanie przyczynia się do osłabienia organizmu i wielu chorób.
 miedź i jod – niedobór tych mikroelementów związany jest często z podniesionym poziomem LDL, jedz produkty z dużą ich zawartością (ryby, wątróbka, warzywa) albo rozważ suplementowanie.
 Niezależnie od wszystkich informacji na tej stronie warto skonsultować się z lekarzem, choć jeśli usłyszysz „dobre rady” o pieczywie pełnoziarnistym, margarynie, czy unikaniu jajek i tłuszczów nasyconych, to raczej dla swojego dobra poszukaj innego lekarza.
