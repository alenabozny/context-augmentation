 Każda kobieta chce, aby jej poród przebiegł bez żadnych zakłóceń, a maleństwo urodziło się silne i zdrowe.
 Czasem jednak nie da się uniknąć porodowych komplikacji.
 W profilaktyce powikłań porodowych niezwykle ważną rolę odgrywa przedporodowe diagnozowanie zakażeń i infekcji oraz ich leczenie.
 Z tego względu regularne wizyty u ginekologa są tak istotne.
 Czasem jednak komplikacje występują u tych kobiet, które przez cały okres ciąży były całkowicie zdrowe.
 Najwięcej przypadków powikłań porodowych wynika z nieprawidłowego ułożenia się dziecka w stosunku do pępowiny lub względem kanału rodnego.
 W przypadku położenia pośladkowego dziecko skierowane jest w stronę kanału miednicowego stópkami lub pośladkami.
 Inne położenia, powodujące komplikacje przy porodzie to położenie twarzyczkowe (główka dziecka jest nadmiernie wygięta twarzą w stronę kanału) oraz poprzeczne (dziecko jest ułożone jak w kołysce).
 W takim przypadku poród siłami natury może stanowić zagrożenie dla życie płodu i wykonuje się wówczas cesarskie cięcie.
 Komplikacje porodowe mogą być wynikiem niewspółmierności porodowej, czyli dysproporcja pomiędzy miednicą kobiety a główką płodu.
 Mogą też pojawić się na skutek dystocji szyjkowej, które polega na zaburzeniu rozwierania się szyjki macicy pierwszej fazie porodu.
 Podczas trwania porodu siłami natury może nastąpić szereg powikłań, które zmuszają lekarza do podjęcia decyzji o cesarskim cięciu.
 Nalezą do nich m.in. zaburzenia akcji serca płodu, pękniecie macicy, zatrzymanie akcji porodowej lub gdy czas od odejścia wód płodowych przekroczył osiemnaście godzin.
 Rzadką postacią patologii porodowej jest przedwczesne oddzielenie się łożyska, które może być spowodowane przez zaburzenia krążenia u matki lub zewnętrzne czynniki mechaniczne (uderzenia w brzuch, upadek, wstrząsy).
 W skrajnych przypadkach może doprowadzić nawet do śmierci matki i płodu.
 Niebezpieczna jest także kolizja pępowinowa, której skutkiem może być niedotlenienie płodu, a w rezultacie zamartwica okołoporodowa.
 W przypadku nieprawidłowego przebiegu ciąży siłami natury lekarze zwykle decydują się na wykonanie operacji cesarskiego cięcia, ale gdy główka dziecka jest już w kanale rodnym, na ten zabieg jest już za późno i trzeba w inny sposób wydostać dziecko na świat.
 W takim przypadku wykorzystuje się kleszcze i próżnociąg.
