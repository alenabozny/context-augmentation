 Protokół autoimmunologiczny (ang. autoimmune protocol albo AIP) to sposób odżywiania stosowany przy chorobach autoimmunologicznych, podczas których układ odpornościowy przestaje rozróżniać obce białka od swoich i zaczyna atakować własne tkanki i narządy.
 Choroby te rozróżniamy według celu ataku, np. w zapaleniu tarczycy Hashimoto układ odpornościowy atakuje tarczycę, a przy cukrzycy typu I – trzustkę.
 Niestety chorób autoimmunologicznych nie da się całkowicie wyleczyć.
 Konwencjonalna medycyna polega na łagodzeniu odpowiedzi układu odpornościowego i leczeniu objawów, np. podawaniu brakujących hormonów tarczycy albo insuliny.
 Odpowiednia dieta może jednak uśpić chorobę, spowodować remisję i całkowity brak objawów.
 Protokół immunologiczny jest dość nietypową dietą, bo wyklucza wiele całkiem zdrowych produktów ze zdjęcia powyżej.
 Istnieją genetyczne predyspozycje do określonych chorób autoimmunologicznych, ale większy wpływ na ich powstanie mają nasze odżywianie, styl życia, przechodzone choroby, przyjmowane lekarstwa, kontakt z toksynami, hormonami i wiele innych czynników.
 Większość pokarmów w promowanej piramidzie żywieniowej uszkadza i rozszczelnia jelita, powoduje stany zapalne w całym organizmie, źle wpływa na florę bakteryjną jelit i prowadzi do nierównowagi hormonalnej.
 Usunięcie tych pokarmów z diety powoduje uspokojenie układu odpornościowego i znacznie łagodzi reakcje autoimmunologiczne, często prowadząc do całkowitej remisji choroby.
 Według dość prawdopodobnej hipotezy nieszczelne jelita i zaburzenia ich flory bakteryjnej są głównym sprawcą chorób autoimmunologicznych, a przewlekłe stany zapalne i nierównowaga hormonalna je nasilają.
 Problemy te występują przy każdej znanej chorobie z autoagresją i ich wyleczenie powoduje najczęściej całkowite ustąpienie objawów choroby.
 Jest wiele chorób autoimmunologicznych, wśród nich (według Wikipedii): celiakia, zapalenia jelit: wrzodziejące zapalenie jelita grubego, choroba Leśniowskiego-Crohna; choroby tarczycy: zapalenie tarczycy Hashimoto, choroba Gravesa-Basedowa; choroby neurologiczne: miastenia, stwardnienie rozsiane, ostre rozsiane zapalenie mózgu i rdzenia; choroby skóry: bielactwo nabyte, łuszczyca, łysienie plackowate; niedokrwistość (anemia) Addisona-Biermera; cukrzyca typu I, choroba Addisona; choroby tkanki łącznej (kolagenozy): m.in. toczeń rumieniowaty układowy, twardzina, układowe zapalenia naczyń, choroba Kawasakiego, zapalenia stawów: reumatoidalne, reaktywne, łuszczycowe, zesztywniające zapalenie stawów kręgosłupa, zespół Sjögrena… Dodatkowo sporo innych chorób podejrzewa się o podłoże autoimmunologiczne, między innymi: schizofrenia, choroba Parkinsona (źródło) przewlekła obturacyjna choroba płuc endometrioza i zespół policystycznych (wielotorbielowatych) jajników (źródło) sarkoidoza zespół niespokojnych nóg atopowe zapalenie skóry i wiele innych chorób skórnych.
 Nie lekceważ chorób autoimmunologicznych! Rzadko kiedy występują pojedynczo i nieleczone dietą prowadzą do kolejnych.
 Choroby autoimmunologiczne mają też korelacje z nowotworami, np. rak piersi występuje częściej u pań z chorobą Gravesa-Basedowa (badania) albo zapaleniem tarczycy Hashimoto (badania).
 Protokół autoimmunologiczny wyklucza sporą część współczesnego pożywienia, ale dostarcza wystarczająco dużo wszystkich składników odżywczych i nie powoduje żadnych niedoborów.
 Jest bezpieczną dietą dla wszystkich chorych albo podejrzewających u siebie choroby autoimmunologiczne.
 Protokół autoimmunologiczny jest podobny do diety paleo, jednak wyklucza więcej pokarmów (czytaj więcej: Dieta paleo).
 Można być nawet do końca życia na bardzo restrykcyjnej wersji protokołu autoimmunologicznego, ale większość chorych z powodzeniem po jakimś czasie włącza niektóre produkty ponownie do swojej diety.
 Podstawą protokołu autoimmunologicznego jest restrykcyjna i ścisła dieta paleo – żadnych zbóż (pszenica, żyto, jęczmień, ryż, kukurydza, proso…), pseudozbóż (gryka, komosa ryżowa/quinoa, szałwia hiszpańska/chia…), roślin strączkowych i nabiału.
 Nie chodzi tylko o gluten, badania wykazują, że u większości osób dowolne zboża (z glutenem albo bez) stymulują stan zapalny (źródło).
 Żadne oszustwa nie są dozwolone – o ile przeciętnej osobie na paleo nic się nie stanie, gdy zje danie z kukurydzą, fasolą albo nawet porcję lodów, to takie jednorazowe oszustwo jest całkowicie wykluczone na protokole autoimmunologicznym i może zmarnować efekty tygodni „czystego” żywienia.
 Jeden kęs pokarmu z glutenem, kazeiną i podobnymi białkami może spowodować trwającą nawet miesiącami odpowiedź autoimmunologiczną.
 Musisz jeść 100% czysto.
 Jeśli dieta paleo nie łagodzi objawów autoimmunologicznych, to warto spróbować pełną wersję protokołu autoimmunologicznego i całkowicie unikać następujących pokarmów: orzechy (migdały ziemne i kokos są dozwolone) jajka (szczególnie białka) rośliny psiankowate: ziemniaki (zwykłe, bo słodkie ziemniaki, czyli bataty są dozwolone), pomidory, oberżyna/bakłażan, papryka, papryczki chili, pieprz cayenne, miechunka pomidorowa (tomatillo), agrest, jagody goji, tytoń… wszelkie nasiona, łącznie z kawą i kakao (czekolada) alkohol.
 Warto także wykluczyć pokarmy mogące reagować krzyżowo z glutenem, wśród nich są drożdże, tapioka/maniok, miłka abisyńska (tef).
 Uwaga na przyprawy – wiele gotowych mieszanek (np. curry) zawiera czerwoną paprykę i inne problematyczne rośliny.
 Niektóre przyprawy pochodzą z nasion, np. anyż, kolendra, gorczyca, gałka muszkatołowa… Całe szczęście niektóre zabronione pokarmy można zastąpić podobnymi, które nie drażnią układu odpornościowego.
 Zamiast kakao można użyć karob, a w miejsce ziemniaków bataty, taro/kolokazja albo maniok.
 O ile mąka ziemniaczana często nie jest dozwolona (pochodzi z ziemniaków, czyli rośliny psiankowatej), to większość osób z chorobami autoimmunologicznymi dobrze reaguje na czystą skrobię ziemniaczaną.
 Protokół autoimmunologiczny nie leczy chorób autoimmunologicznych, ale może doprowadzić do ich remisji, czyli zatrzymania i ustąpienia (albo chociaż złagodzenia) objawów.
 Unikanie niesteroidowych leków przeciwzapalnych może być przydatne w początkowej fazie protokołu autoimmunologicznego – są to między innymi ibuprofen albo aspiryna.
 Pamiętaj także o ukrytych źródłach glutenu, jak np. proszek do pieczenia.
 Powyższa lista jest dość ogólna i stanowi dobry początek, jednak różne choroby autoimmunologiczne dopuszczają niektóre pokarmy, a wykluczają inne, np. toczeń i szpinak nie idą w parze.
 Jest to bardzo skomplikowane zagadnienie i dopiero zaczynamy odkrywać relacje pomiędzy poszczególnymi pokarmami i chorobami.
 Protokół autoimmunologiczny – co jeść? ryby i skorupiaki – im więcej tym lepiej (czytaj więcej: Ryby a rtęć) podroby, w tym wątróbka – dużo dobrej jakości mięso – staraj się unikać wieprzowiny i drobiu z przemysłowych hodowli (czytaj więcej: Mięso – zdrowie, pieniądze i sumienie) bardzo dużo warzyw, przede wszystkim zielonych – zarówno surowe, jak i gotowane, im większe urozmaicenie tym lepiej (z wyjątkiem psiankowatych – czytaj wyżej) zdrowe tłuszcze – zwierzęce najlepiej od zwierząt niekarmionych zbożami, także tłuste ryby, oliwa z oliwek, awokado, olej kokosowy – czytaj więcej: Zdrowe tłuszcze owoce z umiarem, przede wszystkim nie przesadzać z owocami zawierającymi dużo fruktozy – jedz banany, winogrona, grejpfruty, kiwi, mandarynki, pomarańcze, cytryny, limonki, maliny, borówki, truskawki, ananas, kokos probiotyki – niepasteryzowane kiszonki oraz kefir i jogurt z mleka kokosowego, kefir wodny… suplementy – jeśli nie masz dostępu do mięsa z wypasu pastwiskowego i nie jesz za dużo ryb, to warto suplementować omega-3, poza tym może się przydać l-glutamina i magnez oraz witaminy: A, D, E i K2 – czytaj więcej: Suplementy.
 Przy chorobie autoimmunologicznej razem z problemami jelitowymi warto spróbować protokół autoimmunologiczny połączony z dietą FODMAP.
 Jeśli uważasz, że dany pokarm na ciebie źle wpływa, a nie ma go na liście zabronionych, to go nie jedz – powyższe zestawienia są dość ogólne, jednak każdy inaczej reaguje i najważniejsze to słuchać swojego ciała.
 Pamiętaj, że w przypadku roślin psiankowatych (ziemniaki, pomidor, papryka…) najczęściej uczulają albo wszystkie, albo żadne – podobnie jest z orzechami.
 Według niektórych minimalny czas stosowania restrykcyjnego protokołu autoimmunologicznego to 30 dni, choć większość poleca co najmniej 60-90 dni.
 Po tym czasie efekty powinny być wyraźnie widoczne.
 Pamiętaj, że stres i braki snu działają prozapalnie i miewają większy efekt niż pożywienie.
 Często samo zdrowe odżywianie nie wystarcza i do zagadnień, którymi należy się zająć, należą też: zaburzenia flory bakteryjnej jelit (np. SIBO), sen i aktywność fizyczna (można ich mieć za dużo lub za mało), życie społeczne (tak, to naprawdę jest ważne), toksyny (ciężkie metale, pleśń…), infekcje (wirusowe, pierwotniakowe albo bakteryjne – np. borelioza) albo problemy z metylacją.
 Jeśli uznasz, że ciężko jest poprawić bardziej stan zdrowia, spróbuj wprowadzać kolejno wykluczone wcześniej pokarmy – orzechy, jajka (najpierw żółtka), nasiona, psiankowate (najpierw ziemniaki, potem pomidory itp).
 Niestety w większości przypadków odkryjesz, że są pokarmy, które wyraźnie stymulują odpowiedź autoimmunologiczną i trzeba będzie ich unikać do końca życia.
 Najtrudniejsze do ponownego prowadzenia są gluten, nabiał i jajka.
 Pokarmy zawierające gluten są raczej niedozwolone do końca życia, ale niektórzy z powodzeniem włączają bezglutenowe zboża jak ryż albo proso (kasza jaglana).
 Po całkowitym uzdrowieniu jelit może się okazać, że zaczniesz dobrze tolerować nabiał, choć niekoniecznie ten z kazeiną A1.
 Chyba najbardziej uprzykrzająca jest nadwrażliwość na psiankowate, bo to eliminuje praktycznie w 100% jedzenie poza domem – ciężko kupić nawet sałatkę bez pomidorów i przypraw.
 Podyskutuj o protokole autoimmunologicznym: Polskie forum paleo.
 Zadaj pytanie albo podziel się doświadczeniami i pomóż innym! Zobacz też przykładowe jadłospisy na dietę paleo z protokołem autoimmunologicznym: 13, 15, 26 i 27 oraz przepisy.
 Wszystkie jadłospisy paleo na naszej stronie zawierają informację, które składniki mieszczą się w protokole autoimmunologicznym, a które nie.
 Jeśli zamierzasz przejść na protokół autoimmunologiczny, to prawdopodobnie masz albo podejrzewasz u siebie choroby autoimmunologiczne.
 Zgodnie z polskim prawem ten artykuł to tylko informacja, a nie porada medyczna – wszelkie zmiany żywieniowe przeprowadzaj pod opieką lekarza albo dietetyka.
