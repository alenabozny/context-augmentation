 Coraz więcej słyszy się o szkodliwości antybiotyków i na szczęście wzrasta wiedza na temat szkód, jakie mogą one wyrządzić w organizmie.
 Jednak nadal zwracają się do mnie o pomoc rodzice, których dzieci przeszły już więcej kuracji antybiotykowych niż mają lat.
 Każdy rodzic chce pomóc swojemu dziecku i kiedy lekarz przepisuje receptę na antybiotyk, rodzic zakłada, że tak musi być.
 Nie mając wiedzy jak inaczej pomóc dziecku, rodzic często decyduje się zaufać lekarzowi.
 Doskonale wiem jak to jest, również byłam w takiej sytuacji (4-5 lat temu).
 Teraz jednak wiem, że są również inne drogi i chcę je Wam pokazać! Jakie są niebezpieczeństwa podawania antybiotyków dzieciom? 1.
 Wyniszczenie flory bakteryjnej w jelitach  Antybiotyki zabijają nie tylko bakterie związane z chorobą, ale również „dobre bakterie”, które zamieszkują nasz układ pokarmowy i wspierają odporność.
 Dziecko pozbawione ochronnych bakterii jest bardziej narażone na kolejną infekcję.
 Odbudowa flory jelitowej zniszczonej przez antybiotyki może zająć nawet kilka miesięcy.
 Wyższe prawdopodobieństwo innych chorób Nie chodzi tu tylko o biegunkę, o której uprzedzają lekarze, ale również o wiele poważniejszych chorób.
 Podawanie antybiotyków we wczesnych latach życia zwiększa prawdopodobieństwo występowania astmy, kataru siennego oraz chorób jelit w dorosłym życiu, a nawet chorób nowotworowych.
 W jednym z badań wykazano 1,5 razy większe ryzyko zachorowania na raka piersi wśród kobiet, które brały antybiotyki (od 1 do 25 razy, w przeciągu 17 lat), w porównaniu do grupy, która ich nie przyjmowała wcale.
 Powstanie lekooporności Masowe podawanie antybiotyków skutkuje powstawaniem nowych szczepów bakterii, które są odporne na podawane dotychczas leki.
 Lekarze przepisują coraz mocniejsze dawki oraz antybiotyki o większym zasięgu działania (działające na większą liczbę różnych szczepów bakterii), co tylko pogarsza sytuację.
 Już teraz istnieją szczepy bakterii odpornych na leki i co roku wiele osób umiera z tego powodu w szpitalach, a lekarze są bezsilni.
 Antybiotyki przestają być skuteczne.
 Dla zobrazowania tego procesu, polecam filmik,  na którym możecie zobaczyć jak w 11 dni bakterie początkowo zabijane przez antybiotyk zmutowały tak, że pokonały jego 1000 razy większą dawkę.
 Jak uniknąć podawania antybiotyków? Nie jestem lekarzem i nie napiszę Ci w przypadku jakich konkretnych chorób powinno się stosować antybiotyki, a w przypadku jakich nie.
 Jest jednak kilka rzeczy, które możesz zrobić, aby Twoja rodziny przyjmowała mniej antybiotyków.
 Bądź trudnym pacjentem Warto wiedzieć, że antybiotyki działają tylko na bakterie i podawanie ich przy infekcjach wirusowych niesie więcej szkód niż pożytku, dlatego zawsze pytaj o przyczynę choroby i konieczność podawania antybiotyków.
 Lekarz nie jest tylko od przepisywania recept, jego zadaniem jest również wytłumaczyć Ci źródło choroby i wskazać wszystkie możliwe drogi leczenia.
 Kilka razy zdarzyło mi się wyjść od lekarza z receptą na antybiotyk i lek przeciwwirusowy jednocześnie.
 W takich przypadkach od razu powinna zapalić nam się w głowie ostrzegawcza lampka! No chyba, że chcesz prowadzić na swoim dziecku eksperymenty typu „podajmy 5 leków, może któryś zadziała”.
 Niestety mam wrażenie, że tak to właśnie wygląda, a dzieci od najmłodszych lat faszerowane są chemią, aby uspokoić sumienie lekarza i rodzica, że zrobili co mogli.
 Zastanów się czy to najlepsza droga? Drugie zdanie, na które zalecam szczególną czujność, to „i osłonowo włączymy antybiotyk, aby nie rozwinęła się infekcja bakteryjna”.
 Czyli wiemy, że infekcja jest wirusowa, ale i tak narażamy dziecko na negatywne skutki antybiotyków, o których pisałam powyżej.
 Pamiętaj, masz prawo zadawać pytania i decydować o formie leczenia dziecka.
 Jeśli zastosowanie antybiotyku jest konieczne, spytaj jakiego? Najczęściej lekarze podają antybiotyk o szerokim spektrum działania, bez przeprowadzania dodatkowych badań (np. wymazu z gardła), które pozwoliłyby dobrać lek o mniejszym zasięgu rażenia, ale wycelowany w konkretny szczep bakterii.
 Badania przeprowadzone w Stanach Zjednoczonych pokazują, że bardzo dużo zależy od nastawienia rodzica.
 Jeśli lekarz wiedział, że rodzic oczekuje antybiotyku, przepisywał go w 62% przypadków i tylko w 7% jeśli wiedział, że rodzicie wolą inne metody leczenia.
 Odwlekaj w czasie podanie antybiotyku Jeżeli po serii Twoich pytań lekarz nadal sugeruje antybiotyk, spytaj czy trzeba podawać go od razu.
 Bardzo często można dać dziecku szansę na samodzielne wyzdrowienie, a antybiotyk zastosować dopiero, jeśli objawy nie ustąpią po kilku dniach lub pojawi się wysoka gorączka.
 Wzmacniaj odporność Bardzo ważne jest również zapobieganie chorobom.
 Codzienny ruch na świeżym powietrzu, zdrowa dieta, to rzeczy, o które możesz zadbać na co dzień i w ten sposób najlepiej pomóc swojemu dziecku uniknąć antybiotyków.
 Dowiedz się więcej na temat wzmacniania odporności.
 Ogranicz liczbę innych leków Ograniczając liczbę leków i wzmacniając odporność dziecka poprzez dietę, dajesz mu szansę wzmocnienia układu odpornościowego.
 Początkowo infekcje mogą przebiegać dłużej niż przy stosowaniu leków, ale po jakimś czasie, zauważysz, że pojawiają się rzadziej i ich przebieg jest łagodniejszy – to znak, że układ odpornościowy dziecka spełnia swoją rolę.
 Jeżeli przy każdym katarze będziesz od razu podawać leki, osłabisz organizm dziecka i nie nauczy się on zwalczać infekcji, układ odpornościowy nie będzie miał szans się rozwinąć, a każda drobna infekcja będzie się kończyła poważną chorobą.
 Katar, kaszel, czy gorączka, to normalne objawy walki organizmu z chorobą, nie powinno się zwalczać ich lekami.
 Pozwól dziecku przejść przez ten etap choroby, zapewniając mu czas i miejsce na odpoczynek oraz dużą ilość płynów.
 Nie twierdzę, że dziecko w wieku przedszkolnym nie powinno w ogóle chorować.
 W tym wieku dopiero kształtuje się układ odpornościowy, dodatkowo przebywając w przedszkolach dziecko ma dużo większy kontakt w infekcjami, niż dorośli.
 Drobne przeziębienia można uznać za stan normalny, ale jeżeli Twoje dziecko więcej czasu spędza chore w domu, niż w przedszkolu, lub kilka razy w roku bierze antybiotyki, to już nie jest normalne i nie daj sobie wmówić, że dziecko musi się wychorować.
