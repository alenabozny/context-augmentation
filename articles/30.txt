 ﻿Pokrzywka cholinergiczna to zmiany skórne w postaci niewielkich bąbli otoczonych czerwoną obwódką, które wywołują świąd oraz pieczenie.
 Spowodowana jest zbyt dużą wrażliwością na produkcję potu.
 Sprawcą całego zamieszania jest acetylocholina.
 To substancja sprawująca funkcję neuroprzekaźnika we włóknach nerwowych.
 Acetylocholina jest odpowiedzialna za produkcję potu poprzez podrażnianie gruczołów potowych skóry.
 Jakie są objawy pokrzywki cholinergicznej? Pokrzywka to wszelkie skórne reakcje alergiczne o rozmaitym podłożu.
 Zaś pokrzywka cholinergiczna charakteryzuje się umiejscowieniem najczęściej na górnych częściach ciała: klatce piersiowej, ramionach, brzuchu, okolicach pach, plecach oraz rękach.
 Pokrzywka cholinergiczna to niewielkie czerwone plamy o gładkiej powierzchni.
 Te wykwity skórne powodują swędzenie, ale ich drapanie przynosi tylko chwilową ulgę, a może spowodować widoczne blizny.
 Co wywołuje pokrzywkę cholinergiczną? Czerwone plamy na skórze wywołuje pocenie się, spowodowane nie tylko uprawianiem sportów, stresującymi wydarzeniami, ale również chorobą, czy nawet spożyciem ostrych potraw.
 Choroba ma tendencję nawracającą, gdy raz pojawi się na naszej skórze, istnieje wysokie prawdopodobieństwo, że wystąpi kolejny raz.
 Najbardziej uciążliwe w przebiegu pokrzywki cholinergicznej są swędzenie oraz pieczenie, które utrudniają codzienne funkcjonowanie i nie pozwalają się skupić.
 Pokrzywka cholinergiczna zdecydowanie częściej występuje u mężczyzn.
 Pierwsze objawy choroby pojawiają się pomiędzy piętnastym a dwudziestym piątym rokiem życia.
 W ostatnich latach zaobserwowano wzrost występowania pokrzywki cholinergicznej.
 Jakie leczenie jest najlepsze? W celu trafnego zdiagnozowania pokrzywki cholinergicznej należy przeprowadzić badania prowokacyjne, które mają za zadanie zmuszenie organizmu do wytwarzania potu i obserwację wykwitów skórnych.
 Do najpopularniejszych i najskuteczniejszych leków należą leki antyhistaminowe, ulegają one połączeniu z receptorem H1, aby skutecznie zablokować jego połączenie z wolną histaminą.
 Leki antyhistaminowe często łączone są ze środkami uspokajającymi lub zmniejszającymi potliwość, żeby zminimalizować czynniki ryzyka wystąpienia choroby.
 Odczulanie jest kolejną metodą walki z pokrzywką cholinergiczną.
 Poprzez wstrzykiwanie stopniowo zwiększających się ilości alergenu organizm uodparnia się na pot, dzięki czemu jego reakcja na tą substancję słabnie, ulega zmianie.
 Najprostszym i oczywiście najskuteczniejszym sposobem walki z pokrzywką jest izolacja od czynników uczulających.
 Jednak w przypadku pokrzywki cholinergicznej jest to wyjątkowo trudne, ponieważ niemożliwe jest wyeliminowanie wszystkich sytuacji stresowych czy wszelkich, nawet małych, aktywności fizycznych przyczyniających się do wytwarzania potu.
 Nigdy nie należy lekceważyć występowania pokrzywki cholinergicznej, ponieważ ta z pozoru błaha przypadłość może mieć poważne skutki, szczególnie gdy pojawia się w okolicach twarzy i dochodzi do drętwienia języka, obrzęków krtani oraz duszności.
 W takiej sytuacji należy niezwłocznie udać się do szpitala.
 Pokrzywka cholinergiczna jest nieprzyjemną i nawracającą chorobą, jednak stosowanie odpowiedniej dieta oraz właściwego leczenia może spowodować nawet całkowite wyleczenie.
