 Przewlekłe stany zapalne, co robić? Wpis powstał na podstawie kilku publikacji dr.
 Helayne Waldman, zajmującej się odżywianiem w prewencji, ale też chorobach nowotworowych, oraz zarządzaniem masą ciała i poziomem cukru, współautorki bestsellerowej na Amazonie książki „The Whole Food Guide for Breast Cancer Survivors” Wiemy już, że odpowiednie tłuszcze mają wpływ na stany zapalne w naszym organizmie.
 Wiemy też, że stany zapalne są faktycznie zapalnikami najgorszych z chorób, czyli raków.
 Dlatego im więcej będziemy mieli asów w rękawie, w postaci środków zaradczych na zapalenia, tym bardziej oddalimy od siebie groźną chorobę.
 Jeżeli nie czujemy się najlepiej, albo gdy mamy wątpliwości co do naszego stylu życia, albo po prostu kontrolnie raz do roku, powinno się zbadać: Białko C-reaktywne CRP Białko C-reaktywne, czyli marker stanu zapalnego określa się na podstawie prostego badania krwi mierzącego jego poziom.
 Wytwarzanie przez organizm białka C-reaktywnego jest istotnym elementem procesu zapalnego, a pomiar tej substancji odzwierciedla poziom aktywności zapalnej w głębi ciała.
 Możemy być pewni, że pomiar stanu zapalnego testem wysokiej czułości białka C-reaktywnego jest jednym z najważniejszych kroków, które można podjąć, jeśli jesteśmy chorzy, w tym na raka.
 Jeśli wyniki CRP są podwyższone, czyli powyżej 5, należy zacząć szybko działać, aby obniżyć jego poziom.
 Nawet gdy czujesz się zdrowo zaleca się przeprowadzać raz w roku test na poziom białka CRP w ramach regularnego badania fizykalnego.
 Drugim badaniem, które powinno się przeprowadzać uzupełniająco jest badanie: Fibrynogenu Ważnym czynnikiem dla krzepnięcia krwi jest poziom fibrynogenu, który wzrasta w reakcji na stan zapalny.
 Z tego powodu, jeżeli mamy do czynienia z wysokim poziomem zapalenia, może okazać się bardzo słuszne aby również sprawdzić poziom fibrynogenu.
 Uznaje się, że optymalny poziom fibrynogenu powinien zawierać się między 215, a 300 miligramów na decylitr (mg / dl) krwi.
 Doprowadzenie do normy tego poziomu ma dodatkową zaletę utrzymania bardziej płynnego przepływu krwi, co również jest bardzo istotne w razie choroby nowotworowej, gdyż utrudnia przerzuty.
 Czy jesteś wrażliwy na żywność? Gdy markery zapalne jednak pozostają stale wysokie, należy rozważyć możliwość alergii pokarmowych, lub wrażliwości na niektóre pokarmy.
 Nikogo nie zdziwi, że powszechne alergeny, takie jak kazeina (z mleka) i gluten (z pszenicy) są w stanie wywołać kaskadę zapalną u osób wrażliwych.
 Stany zapalne muszą być schładzane, to jest Twój obowiązek wobec ciała Schładzamy je odpowiednimi tłuszczami, jak niezbędna Omega 3, a także Omega 9 (w surowej oliwie z oliwek ), oraz eliminacją pożywienia, które źle działa na ciało na poziomie komórkowym powodując bóle głowy, niestrawność, wzdęcia, lub wykwity skórne, egzemy, czy też trądzik.
 Należy pamiętać, że pszenica i mleko nie muszą dawać silnych oznak nietolerancji, ale spożywane przez wiele lat mogą sprawić, że będziemy obciążeni przewlekłym zapaleniem niskiej jakości.
 Nawet pozornie nieszkodliwe środki spożywcze, w przypadku częstego spożycia, mogą w końcu spowodować wrażliwość na pewną żywność.
 Najlepszym sposobem, aby obniżyć zapalenie, jest podjęcie diety eliminacyjnej, przynajmniej przez 2 tygodnie i zobaczyć jak się czujesz,  6 typowych objawów nietolerancji glutenu Tak czy siak stany zapalne muszą zostać obniżone.
 Dieta eliminacyjna Dieta eliminacyjna opracowana przez dr Williama Crook’a w 1987 roku, usuwa najbardziej uczulające pokarmy z diety, aby organizm mógł zareagować lepszym samopoczuciem.
 Bowiem wrażliwość na uczulające pokarmy może obejmować tak jak napisałam wyżej, wzdęcia, biegunki, zaparcia, świąd, otępienie umysłowe i co dziwniejsze pragnienie jedzenia uczulającego pokarmu.
 Crook zachęca ludzi do prowadzenia dziennika żywności w okresie eliminacji i zapisywanie objawów, lub braków objawów.
 Zazwyczaj z diety zostaje usunięty nabiał, jaja, gluten (pszenica, jęczmień, żyto, orkisz), soja, kukurydza, czerwone mięso, orzeszki ziemne, orzechy, owoce cytrusowe, i skorupiaki na około 21 dni.
 Po upływie tych trzech tygodni powoli zaczynamy wprowadzać tylko po jednym z tych produktów co 3-5 dni, odnotowując potencjalne pojawienie się jakichkolwiek złych objawów.
 OMEGA 3 TiB zero metali ciężkich i transów, najlepsza metoda na obniżanie fibrynogenu, i podwyższanie „dobrego” cholesterolu, oraz obniżanie trójglicerydów Tłuszcze i zapalenia Stosunek Omega 3 do też niezbędnych kwasów tłuszczowych Omega 6 powinien wynosić według jednych 1:3, niekiedy 1:5, a według innych wręcz 1:1.
 Obecnie w zwykłej diecie przeciętnego zjadacza chleba panuje totalnie prozapalna proporcja 1:30 i więcej niż 30.
 Takie orzeszki ziemne (które nie są oczywiście orzeszkami, tylko strączkowymi) mają proporcję na korzyść Omega 6 ponad 200, czy nawet 300 do 1.
 Obniż ładunek glikemiczny (o indeksie glikemicznym nie myśl) pokarmów Rafinowany cukier, biała mąka i inne produkty o wysokich wartościach glikemii zwiększają poziom insuliny, przez co stawiają układ odpornościowy w najwyższej gotowości.
 Przypominam, że ładunek glikemiczny mierzy wpływ żywności na poziom cukru we krwi, a eksplozje cukru we krwi powodują uwalnianie się insuliny.
 Dlatego tak ważne jest badanie obok poziomu cukru na czczo, również poziomu insuliny, aby już za wczas wychwycić insulino-oporność.
 Poziom insuliny na czczo najlepiej, gdy waha się w granicach od 2,5 do 4.
 Zapewniam Cię, że nie jest to dużo.
 Wysokie poziomy insuliny stymulują uwalnianie się związków pro zapalnych.
 Co więcej, aktywują dodatkowe enzymy podnoszące poziom kwasu arachidonowego, innego zapalnego związku we krwi.
 W 2005 przeprowadzono badania na Harvard School of Public Health, które wykazały, że kobiety na diecie bogatej w błonnik, owoce, warzywa, oraz produkty pełnoziarniste miały niższy poziom białka C-reaktywnego, niż kobiety, których dieta składała się głównie rafinowanych zbóż.
 Antyoksydanty Wolne rodniki są nieuniknionym efektem ubocznym życia.
 Ale stres oksydacyjny to jest to, co nas zabija.
 Zapalenie wywołane stresem oksydacyjnym musimy natychmiast gasić.
 Dieta bogata w owoce i warzywa, będzie zwiększać zdolności antyoksydacyjne organizmu w następujących sposób: będzie wspierać główne enzymy antyoksydacyjne, które organizm produkuje – glutation, dysmutaza ponadtlenkowa i katalaza.
 Otrzymasz mnóstwo witamin antyoksydacyjnych, minerałów i składników odżywczych (witaminy A, C, E, selen, cynk, karotenoidy, bioflawonoidy) z kolorowych warzyw i owoców, produktów pełnoziarnistych, orzechów i nasion.
 Resweratrol Resweratrol jest silnym przeciwutleniaczem, warto spróbować go w postaci suplementu.
 Związek ten został znaleziony w kilkudziesięciu gatunków roślin, ale wydaje się najbardziej skupiony w skórkach czerwonych winogron.
 Naukowcy zauważyli, że resweratrol wywiera szereg efektów przeciwnowotworowych, w tym, hamuje NfkappaB, jeden ze szkodliwych związków zapalnych.
 Bill Sardi, ekspert od resweratrolu i autor książki „Nie musisz bać się raka”, zaleca 30-50 mg resweratrolu dziennie jako dawka profilaktyczna, ale też 300 mg, a nawet więcej ludziom z nowotworem.
 Magnez Magnez jest dobry dla tak wielu procesów w naszym organizmie, że nic dziwnego, że stany zapalne nie są wyjątkiem.
 National Health and Nutrition Examination Survey na podstawie krajowych badań 1999-2000, stwierdził, że gdy dorosły człowiek spożywa mniej niż około 320 mg ( czyli poniżej ustalonej niezbędnej dziennej dawki) magnezu dziennie, to od półtora raza do prawie dwóch razy jest większe prawdopodobieństwo, że jego CRP będzie podwyższone.
 Magnez z jedzenia: całe ziarna, zwłaszcza gryka i owies, orzechy, fasola, karczochy (arcyzdrowe warzywo, napiszę wkrótce jak się to je) i większość zielonych warzyw liściastych.
 Witamina D Witamina D nie tylko zwiększa naszą odporność i różnicowanie komórek i może pomóc w aktywacji genu białka p53.
 Witamina D może zrobić o wiele więcej, ale my to już wiemy.
 Badacze nauk żywieniowych z University of Missouri udowodnili, że niedobór witaminy D jest również związany z zapaleniem, co zostało opublikowane w Archives of Internal Medicine.
 Podwyższone w surowicy stężenia TNF-αlpha , innego istotnego markera stanu zapalnego, stwierdzono u kobiet mających niewystarczający poziom witaminy D w organizmie.
 To był właśnie ten pierwszy raz, gdy społeczność naukowa dowiedziała się o tej odwrotnej zależności pomiędzy poziomem witaminy D, a stężeniem TNF-αlpha u zdrowych kobiet, (Petersen i Heffernan, 2008).
 Może to nam wyjaśniać rolę witaminy D w profilaktyce i leczeniu innych chorób zapalnych, w tym chorób serca,stwardnienia rozsianego i reumatoidalnego zapalenia stawów.
 Uwaga:  Protokół witaminy D musi obejmować witaminę K2 jako integralną część w celu uniknięcia komplikacji hiperkalcemii i potencjalnego zwapnienia tętnic.
 Aby zmniejszać stany zapalne, należy yyy … urozmaicać swoje życie, w tym jadłospis? Łi.
 Kurkuma Zdrowa dawka curry, a przede wszystkim chodzi o kurkumę, a jeszcze precyzyjniej o zawartą w niej kurkuminę może zrobić więcej dla zmniejszenia, albo likwidacji stanów zapalnych w organizmie niż sto dedykowanych leków przez farmację.
 Kurkuma to potężny przeciwutleniacz.
 Badania w ciągu ostatnich 50 lat wielokrotnie wykazały zdolność kurkuminy do powstrzymania enzymów COX-2 i LOX, jednym słowem kurkuma jest zdolna do hamowania przerzutów, lub rozprzestrzeniania się nowotworu.
 (Aggarwal, 2006) (Bachmeier, 2008) W badaniu mysiego raka sutka, 68% myszy, które otrzymały kurkuminę wykazało brak, lub bardzo niewiele przerzutów płucnych.
 Zwierzęta, które nie otrzymały kurkuminy nie miały tyle szczęścia.
 83% wykazało rozległe przerzuty.
 (Bachmeier, 2007), Kurkumina wykazała się taką mocą jako środek przeciwzapalny, i przeciw przerzutowy i indukujący apoptozę (śmierć komórki rakowej).
 Nieźle jak na przyprawę z naszych kuchni.
 Boswelia Boswellia jest naturalnym inhibitorem premiera LOX.
 Najbardziej aktywny składnik tego potężnego zioła, dla naszych przodków znany był jako kadzidło, to jest kwas acetylo-11-keto-beta-Boswellia.
 (Flavin.
 2007) Imbir Imbir jest kolejnym silnym inhibitorem LOX, a dodatkowo jest przydatny w obniżaniu stężenia substancji zapalnych PGE2.
 Zioła i przyprawy to prawdziwe wypasy dla obniżenia stanów zapalnych, podaję więc w telegraficznym skrócie, co jeść, aby CRP spadło poniżej 5.
 Przeciwzapalne zioła i przyprawy Bazylia Czosnek Gałka muszkatołowa Mędrzec Liście laurowe Mięta Oregano Pokrzywa Cayenne Musztarda Rozmaryn Tymianek Bieganie/ćwiczenia Aktywność fizyczna jest niesłychanieeeee ważna w celu obniżenia poziomu stanów zapalnych.
 Okazuje się, że aktywność w każdym wieku może obniżyć ryzyko zachorowania na raka piersi.
 Ćwiczenia nie tylko pomagają utrzymać zdrową wagę, ale badania potwierdzają (2002 Badanie w Emory School of Medicine), że osoby w wieku 40 i starsze, które skusiły się na aktywność fizyczną od 4 do 21 razy w miesiącu zmniejszyły proporcjonalnie poziom białka C-reaktywnego.
 Nawet raz w tygodniu jak pobiegasz, już się to liczy dla Ciebie na plus zdrowotny! Obniżenie podwyższonego fibrynogenu Olej rybi Omega 3, len, nasiona Chia, orzechy włoskie, łosoś i halibut, sardela, nie tylko przyczyniają się do obniżenia podwyższonego poziomu CRP, ale wywierają też wpływ na lekkie przerzedzanie krwi, w związku z tym obniżają poziom fibrynogenu.
 „Grubsza” krew niestety również pomaga rozmnażać się rakowi.
 W utrzymaniu stężenia fibrynogenu na umiarkowanym poziomie pomaga czosnek, witamina C i bromelaina, która jest też przydatnym enzymem w tym zakresie.
 Już wkrótce pojawi się artykuł stricte o fibrynogenie, z którego wynika, że kobieta pięknie obniży sobie fibrynogen jedząc 6 gramów Omega 3 dziennie.
