 Nasze organizmy są wyjątkowo skomplikowanym systemem wzajemnych powiązań i dopiero zaczynamy poznawać, jak naprawdę działają.
 Wciąż jednak więcej nie wiemy, niż wiemy i często wyciągamy fałszywe wnioski, nawet w dobrej wierze.
 Nic dziwnego, że jesteśmy otoczeni przez żywieniowe fakty i mity.
 Wiele mitów o żywieniu stało się żyłą złota dla bazujących na nich koncernów żywieniowych i farmaceutycznych, więc będą one przeznaczać olbrzymie pieniądze na obronę swoich przychodów przez pseudo-badania i dezinformację.
 Dzięki wpływowi tych koncernów na media oraz szkoły i uczelnie medyczne mamy kolejne pokolenia lekarzy i dietetyków wierzących w bajki dla dorosłych i, choć nieświadomie i niecelowo, szkodzących swoim pacjentom.
 Silny lobbing doprowadza także do absurdalnego prawodawstwa, które najczęściej osiąga skutek dokładnie odwrotny od zamierzonego, a media pod płaszczykiem zdrowia informują tak naprawdę, jak stać się grubym i chorym.
 Wśród najbardziej rozpowszechnionych, a zarazem najbardziej szkodliwych mitów są te o szkodliwości tłuszczu i cholesterolu.
 Mity te zrujnowały zdrowie milionów i uczyniły ich kalekami łykającymi garściami pigułki każdego dnia, a jednocześnie stanowią gwarancję stałych przychodów dla producentów margaryny i koncernów farmaceutycznych.
 Razem z bajkami o korzyściach z jedzenia zbóż te mity są podstawą twierdzeń o szkodliwości diety paleo.
 Fakty i mity o jedzeniu – oto najpopularniejsze mity o żywności: mit o szkodliwości tłuszczu – mimo iż mit o szkodliwości tłuszczu powstał ponad 50 lat temu, a badania naukowe i doświadczenia każdej zainteresowanej zdrowiem osoby mu przeczą, to wciąż wielu ludzi w niego wierzy, na czele z lekarzami i dietetykami.
 mit o cholesterolu – całe pokolenie doprowadziło swoje zdrowie do ruiny, wierząc w mit o groźnym cholesterolu i unikając jedzenia jajek i masła.
 mit o tuczącym tłuszczu – miliony próbują się bezskutecznie odchudzać, jedząc beztłuszczowe posiłki, a prawda jest taka, że to węglowodany tuczą, a nie tłuszcz.
 mit o zdrowych zbożach – dietetycy wciąż prześcigają się w wyliczaniu zdrowotnych właściwości zbóż, a tymczasem zboża szkodzą i powinniśmy je całkowicie wyrugować ze swojej diety.
 mit o tym, że od zawsze jemy zboża i że to najlepsze pożywienie – faktycznie zboża jemy od niedawna, a w średniowiecznej Europie do ich uprawy zmuszano mieczem.
 mit o tym, że pożywienie nie wpływa na trądzik, który jest przyczyną niekończących się problemów nastolatków, a powodowany jest najczęściej przez gluten, węglowodany i nabiał.
 mit o soli i nadciśnieniu – ograniczenie spożywanej soli nie wystarczy do obniżenia ciśnienia krwi, nikt nie mówi, jak bardzo słony jest chleb, ani jak cukier wpływa na ciśnienie krwi.
 mit o zdrowym nabiale i osteoporozie – jedzenie nabiału wcale nie jest takie zdrowe i nie ma najmniejszego wpływu na ilość wapnia w naszych kościach.
 mit o zdrowych roślinach strączkowych, które tak naprawdę zawierają dużo substancji trujących dla człowieka.
 mit o nieszkodliwości glutenu – według współczesnej nauki gluten szkodzi tylko chorym na celiakię, czyli 1% społeczeństwa, a tymczasem nawet połowa ludzkości może być na niego uczulona lub nadwrażliwa i cierpieć na chore jelita i mnóstwo innych chorób.
 mit o braku związku pomiędzy rakiem a węglowodanami – a nowotwory właśnie żywią się cukrem i nasza dieta ma ogromny wpływ na ich rozwój.
 mit o braku związku pomiędzy depresją a węglowodanami – pokarmy bogate w nie znacznie zwiększają ryzyko depresji.
 mit o braku związku pomiędzy cukrzycą i węglowodanami – cukrzyca typu 2 (najczęstsza postać) spowodowana jest przede wszystkim pożywieniem bogatym w węglowodany.
 mit o zdrowej diecie wegetariańskiej – tymczasem wegetarianie krócej żyją i częściej chorują.
 mit o braku wpływu odżywiania na zapalenie tarczycy Hashimoto.
 mit o tym, że zgagę, refluks i wrzody powoduje nadmiar kwasów żołądkowych i dieta nie ma na to dużego wpływu – gdy tak naprawdę jest dokładnie odwrotnie.
 mit o braku związku pomiędzy płodnością i odżywianiem – wiele pokarmów może obniżać naszą płodność: zboża, nabiał i rośliny strączkowe.
 mity o braku związku pomiędzy zachowaniem dzieci i odżywianiem – niestety jedzenie ma ogromny wpływ na to, jak dzieci się zachowują, czytaj więcej: Autyzm i zespół Aspergera oraz Jedzenie i zachowanie.
 mit o anemii jako braku żelaza.
 mit o tym, że krótkowzroczność nie ma związku z naszym odżywianiem, gdy tymczasem węglowodany nasilają wady wzroku.
 mit  o zdrowym błonniku – ostatnie badania na dużych grupach ludzi jednoznacznie pokazują brak znaczącego wpływu błonnika na nasze zdrowie.
 mit o długości życia naszych przodków, według którego nie żyli oni dłużej niż 30-35 lat.
