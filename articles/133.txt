 Kiedy poziom stężenia homocysteiny we krwi przekroczy fizjologiczną normę aminokwas ten samoistnie, bez wsparcia innych destrukcyjnych czynników zaczyna niszczyć ścianę tętnicy wieńcowej  Dawka lecznicza witamin przeciw hiperhomocysteinemii  w diecie W  Polsce zaleca się spożywanie ok. 300 mg kwasu foliowego dziennie i ok. 3 mikrogramów witaminy B12.
 Warto wiedzieć, że w USA uważa się jednak, że dodatkowa codzienna dawka witamin z grupy B – powinna dostarczać ok. 400 mikrogram kwasu foliowego i 2,4 mikrogramów witaminy B12.
 Taką też ilość tych witamin dodaje się do niektórych produktów żywnościowych.
 Nadmiar homocysteiny niszczy tętnice! Kiedy poziom stężenia homocysteiny we krwi przekroczy fizjologiczną normę aminokwas ten samoistnie (bez wsparcia innych destrukcyjnych czynników!) zaczyna niszczyć ścianę tętnicy wieńcowej (tzw. śródbłonek).
 Skutkiem uszkodzeń gładzi śródbłonka jest gromadzenie się w tym miejscu zółtych nacieków tłuszczu (lipidów) i złego cholesterolu LDL.
 Widoczne na rysunku komórki układu immunologicznego – znajdujące się we krwi (tzw. monocyty) reagują w ten sposób, że osadzają się w miejscu uszkodzenia i wywołują lokalną reakcję zapalną, która uszkadza gładź naczynia.
 W wyniku akcji monocytów komórki ściany naczynia rozrastają się, aby naprawić powstające uszkodzenia.
 Osiadłe monocyty, nacieki tłuszczu i cholesterolu to obraz powstającej blaszki miażdżycowej w linii uszkodzenia.
 Grafika na podstawie:  NHLBI, Kilmer S. McCully, American Heart Assosiatrion,   Framingham Heart Stydy,  Christoph Blumrich and Carl Gude (Newsweek) PROFILAKTYKA  KWASEM FOLIOWYM Kwas foliowy aktywnie uczestniczy w przemianach homocysteiny  Ta witamina z grupy B – zwana niekiedy B11 – wpływa korzystnie na metabolizm homocysteiny uczestnicząc w zamianie nadmiaru tego związku w nietoksyczne i użyteczne dla organizmu aminokwasy.
 Ponadto ważną rolę wspomagającą odgrywają witaminy B6 i B12 W jakich pokarmach znajdziemy dużo kwasu foliowego? Pamiętajmy że nazwa witaminy – kwas foliowy – pochodzi od łacińskiego słowa liść (folium).
 Stąd roślinnymi liderami źródeł tej witaminy są warzywa liściaste: brokuły, kapusta, sałata, itp.
 Ponadto zasobne w witaminę są także kiełki pszenne, wyciąg z drożdży piwnych, przede wszystkim wątroba i inne podroby.
 A oto zawartości 100 g pokarmów szczególnie obfitych w kwas foliowy: Watroba wołowa             -    592 mikrogramy Wątroba kurza                -    380 mikrogramy Jarmuż                         -    187 mikrogramy Por                              -    103 mikrogramy Koper włoski                  -    100 mikrogramy Kapusta chińska              -   80 mikrogramy Sałata głowiasta             -    75 mikrogramy Papryka, w tym duszona    -  60 mikrogramy Ile potrzebujemy kwasu foliowego, aby zneutralizować dietę bogatą w mięso i nabiał W  Polsce zaleca się spożywanie ok. 300 mg kwasu foliowego dziennie.
 Pamiętajmy przy tym, że organizm przyswaja tylko ok. 40% z puli żywnościowej, czy tabletek z apteki.
 Jeśli jednak ktoś lubi jeść nabiału i mięso – to aby zrównoważyć powstający wówczas nadmiar homocysteiny, należy dostarczać organizmowi dziennie ok.  400 – 500 mikrogramów kwasu foliowego.
 Tyle zawiera np. 1 litr soku pomarańczowego.
 Generalnie – najlepszym sposobem  na neutralizację homocysteiny to dieta obfita w owoce i warzywa.
 Dododawanie kwasu foliowego do mąki i innych pokarmów Amerykanie już dość dawno wprowadzili administracyjny obowiązek dodawania kwasu foliowego do mąki.
 Ten prosty zabieg prozdrowotny zabezpiecza dość dobrze prawidłową ilość neutralizatora homocysteiny  w diecie - dzięki czemu w USA jej  poziom spadł w populacji o ok. 10%.
 Inne kraje idą dalej i dodają kwas foliowy do wielu masowych pokarmów (mąki, margaryny, soki, mleka, itp.) W Polsce szacuje się, że około 30% populacji ma podwyższony poziom homocysteiny we krwi! Toteż warto inicjować podobne rozwiązanie, zwłaszcza że Ministerstwo Zdrowia umożliwia prawnie już od wielu lat taką suplemmentację! Inicjatywa należy do producentów - toteż przyglądajmy się składowi w/w produktów - może już światły wytwórca udostępnia kwas foliowy? W dobie ostrej konkurencji rynkowej i celowanej reklamy - mógłby zdobyć przewagę nad rywalami! PROFILAKTYKA WITAMIN¡   B 12 Witamina B12 Ten związek organiczny złożony jest z pierścienia porfirynowego (zawiera  m.in. jon kobaltowy i rybozę) – podobnie jak inne witaminy z grupy B uczestniczy aktywnie w metabolizmie komórkowym węglowodanów, białek i tłuszczy.
 Warunkuje syntezę aminokwasów i kwasów nukleinowych, pobudzając wzrost komórek i przyczyniając się do tworzenia i dojrzewania czerwonych ciałek krwi, a także w syntezie komórek odpornościowych (leukocytów).
 Jej obecność w organizmie warunkuje prawidłowe funkcjonowania komórek szpiku kostnego, układu nerwowego,  przewodu pokarmowego, sprawny metabolizm tłuszczów i białek, jak też biosyntezę  DNA.
 Homocysteina a witamina B12 Ta witamina uczestniczy czynnie w przemianie aminokwasu surowcowego - homocysteiny - w aminokwas finalny cysteinę.
 Udokumentowano, że witamina B12 współuczestniczy nie tylko w przekształceniu homocysteiny do cysteiny (transsulfuracja), ale i  w procesie ponownego odzyskania metioniny z homocysteiny (remetylacja)).
 W tym odzyskiwaniu metionina współdziała z kwasem foliowym (czyli witaminą B9).
 Zauważmy przy tym , że odzyskiwanie  (czy też wytwarzanie!) metioniny wpływa pozytywnie na psychikę i zapewnia nam …dobry nastrój! Nasycenie organizmu tym aminokwasem działa bowiem kojąco na układ nerwowy.
 Tak więc obfitość w ustroju witaminy B12, znanej z aktywnej roli w produkcji czerwonych krwinek – podnosi również nas na duchu.
 (4, 11b) Objawy deficytu witaminy B12  Ponieważ witamina ta jest w pierwszym rzędzie niezbędna do produkcji czerwonych krwinek i osłonek komórek nerwowych jej niedobór może doprowadzić do niedokrwistości oraz zaburzeń ośrodkowego i obwodowego układu nerwowego.
 W stanie dużego deficytu witaminy obserwuje się  bladość skóry, osłabienie, zniechęcenie do otoczenia, depresje, zaburzenia pamięci.
 Są to objawy występujące najczęściej u osób starszych - również wówczas, gdy niedobory tej witaminy nie występują.
 Dlatego są często przegapiane lub lekceważone.
 ¬ródła naturalne witaminy B12 Witamina B12 nie jest syntezowana ani przez zwierzęta, ani przez rośliny wyższe, ale tylko przez bakterie.
 Głównym jej źródłem są produkty zwierzęce.
 Najobfitszymi źrodłami tej witaminy są: wątroby i nerki: wieprzowe, wołowe, cielęce i drobiowe;  jajka (żółtka), ryby słodkowodne (szczupaki, sandacze, itp. - powyżej 20 µg w 100g) i morskie, produkty mleczne  Jeżeli chodzi o witaminę B12 – to u osób starszych z zasady jej poziom jest niższy Przyczyną są m.in. zmiany morfologiczne błony śluzowej całego przewodu pokarmowego.
 Dlaczego? Otóż witamina B12 wchłaniana jest wprawdzie w jelicie cienkim, ale by to nastąpiło musi się ona połączyć z tzw. czynnikiem wewnętrznym.
 Jest to pewien rodzaj białka produkowany przez komórki żołądka.
 Jeśli żołądek „źle pracuje", tego białka nie ma, to nawet jeśli w pożywieniu– jest dostateczna ilość witaminy B12 nie zostanie ona wchłonięta przez organizm.
 Deficyt witaminy B12 u wegetarian, chorych i nadużywiających alkoholu Niedobory tej witaminy mogą również wystąpić u osób odżywiających się w sposób wegański, nadużywających alkoholu lub cierpiących na zanikowy nieżyt żołądka.
 Badanie wpływu deficytu witaminy B12 na poziom homocysteiny    Przeprowadzone międzynarodowe badania (również w Polsce) wykazały, że występujący u badanych niedobór witaminy B12  (i kwasu foliowego) – wywołuje nadmierne stężenie homocysteiny we krwi.
 Autorzy badań stwierdzili, że u osób takich – często po zawale czy udarze -  należy rozważyć suplementację witaminami z grupy B i kwasem foliowym.
 (4) Zaleca się suplementację witaminą B12 Szczególnie zaleca się suplementacji osobom stosującym dietę wegetariańską, sportowcom oraz osobom w podeszłym wieku.
 Zasadą jest stosowanie niewielkich dawek witaminy, zbliżonych do dziennego zapotrzebowania.
 Najlepiej jest potwierdzić potrzebę suplementacji badaniem krwi na zawartość witaminy i zaleceniem lekarza.
 Dzienne zapotrzebowanie na witaminę B12 (µg/na osobę)  - wg zaleceń Instytutu Żywności i Żywienia w Warszawie Niemowlęta do roku      - 0,5            µg/na osobę  Dzieci   od 1 do 9 lat     - 2,0– 2,5    µg/na osobę  Młodzież i dorośli          - 2,5 – 3,0    µg/na osobę  Od czego zależy wchłanianie witaminy? Witamina B12  jest wchłaniana w jelicie cienkim, najlepiej w obecności jonów wapnia.
 Dieta uboga w witaminę B1,  kwas foliowy, dieta wegetariańska, zaburzenia tarczycy utrudniają wchłanianie i mogą  powodować ukryte niedobory czerwonej witaminy.
 PROFILAKTYKA WITAMIN¡  B6 Witamina B6     Witamina B6 stanowi grupę trzech pokrewnych związków, posiadających podobną aktywność biologiczną: pirydoksyny, pirydoksalu i pirydoksyaminy.
 Różnią się one obecnością grupy alkoholowej, aldehydowej lub aminowej.
 W organizmie związki te znajdują się przede wszystkim w postaci fosforylowanej - fosforan pirydoksyny, fosforan pirydoksalu lub fosforan pirydoksyaminy.
 Wszystkie wymienione postacie witaminy B6 podlegają w organizmie wzajemnym przekształceniom.
 Witamina B6 kontroluje przemiany aminokwasów W przemianie aminokwasów zawierających siarkę, Witamina B6 kontroluje drogę przekształcenia metioniny do cysteiny.
 Metionina jest ważnym dostawcą tzw. grup metylowych w  wielu reakcjach metylacji, w szczególności podczas biosyntezy tak istotnych hormonów jak  adrenalina i fosfatydylocholina, itp.
 Jedną z dróg przemian homocysteiny jest jej przekształcenie w cysteinę, zachodzące dwuetapowo.
 (W trakcie pierwszego etapu homocysteina kondensuje  się z seryną, w wyniku czego powstaje substancja przejściowa - cystationina).
 Tworzenie cysteiny z metioniny z jednoczesnym pobieraniem jej wraz z pożywieniem stanowi podstawowe źródło tego ważnego dla ustroju aminokwasu zawierającego siarkę.
 Aktywność cystationazy przy niedostatecznym zaopatrzeniu organizmu w witaminę B6 dość szybko obniża się, na skutek czego następuje nagromadzenie i wydalanie zwiększonej ilości cystationiny, która w sytuacji normalnej w moczu praktycznie nie występuje.
 W związku z tym, określenie poziomu cystationiny w moczu pełni rolę testu w celu oceny stopnia zabezpieczenia organizmu w witaminę B6.
 (7) Naturalne źródła witaminy B6 Spośród produktów spożywczych źródło witaminy B6 stanowią: mięso, wątroba, ryby, jaja (przede wszystkim żółtko), mąka pszenna, ziemniaki, marchew, drożdże.
 Zalecane w Polsce normy spożycia witaminy B6  -  zaleca się mężczyznom                - ok. 2 mg/dobę -  dla kobiet                             -     ok. 1,8 mg/dobę  -  w wieku podeszłym u mężczyzn      - do 2,2 mg/dobę -  w wieku podeszłym u kobiet           - do 2 mg/dobę.
 -  u kobiet ciężarnych                      - ok. 2,1 mg/dobę.
 -  u kobiet karmiących                     - ok. 2,3 mg/dobę.
 Dla dzieci w pierwszym roku życia  norma spożycia witaminy  B6 wynosi od 0,4 do 0,6 mg/dobę; do 17 roku życia osiąga ona 2 mg/dobę dla chłopców i 1,6 mg/dobę dla dziewczynek.
 (14a) Modyfikacja powyższych wskazań spożycia witaminy B6 zależy od: 1.
 Od zawartości białka w pożywieniu.
 Optymalne spożycie witaminy B6 przy wysokim spożyciu białka powinno wynosić od 1,75 do 2,5 mg/dobę, przy niskim - od 1 do 1,5 mg/dobę.
 Istnienia wrodzonego zwiększonego zapotrzebowania na witaminę B6, którego przyczyną są genetycznie uwarunkowania, choroby (gruźlica leczona Vanicidem i Eutizonem), zaburzenia i choroby nerwowo-psychiczne.
 Dodatkowe jej spożycie jest niezbędne u osób które uległy zatruciom (toksyny chemiczne substancje radioaktywne, itp.).
