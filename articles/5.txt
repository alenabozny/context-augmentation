 ﻿Czekasz na dziecko... Czujesz na zmianę zachwyt i niepokój, uniesienie i strach.
 Czy dziecko będzie zdrowe? Każda wizyta u lekarza uspokaja cię tylko na chwilę.
 Chciałabyś wiedzieć więcej, chciałabyś wiedzieć na pewno.
 Rozwiązaniem mogą stać się badania prenatalne! Wciągu ostatnich kilkunastu lat w położnictwie nastąpiły ogromne zmiany - płód stał się pacjentem, który jest diagnozowany i może być leczony w łonie matki.
 Pojawiły się też nowe badania prenatalne o bardzo dużej czułości, wykonywane z krwi matki – tj. test NIFTY czy Harmony.
 Właściwa i wczesna diagnoza ma ogromne znaczenie dla losów ciąży.
 Masz 97% szans, że badania prenatalne nie wykryją nieprawidłowości W zdecydowanej większości przypadków badania prenatalne przynoszą spokój przyszłej mamie.
 Nawet, gdy przesiewowe badania prenatalne wskażą na podwyższone ryzyko wystąpienia nieprawidłowości, często badania diagnostyczne nie potwierdzają choroby i ostatecznie dziecko rodzi się zdrowe.
 Z kolei wcześniejsza wiedza o nieprawidłowości może uratować zdrowie, a nawet życie dziecka.
 Badania prenatalne refundowane są tylko kobietom powyżej 35 roku życia Dzieje się tak dlatego, gdyż największe ryzyko wystąpienia zespołu Downa jest u starszych matek.
 Niestety jednak aż 70% dzieci z tą chorobą rodzą matki, które nie ukończyły jeszcze 35go roku życia.
 Paradoks? Nie, po prostu 95% dzieci rodzi się matkom młodszym, które często nie maja pojęcia, co im grozi.
 Jakie badania prenatalne wykonać? Mianem badań prenatalnych nazywamy badania przesiewowe wykonywane w ciąży: USG genetyczne, test PAPP-A, test NIFTY oraz badania diagnostyczne tj. amniopunkcję czy biopsję kosmówki.
 Warto też podkreślić, że nie są to jedyne badania, które warto wykonać w ciąży.
 Mało mówi się np. o teście w kierunku wrodzonej trombofilii.
 Takie badanie wykonuje się tylko raz na całe życie, a może ono mieć kluczowe znaczenie dla przyszłej mamy i dziecka.
 Wrodzona trombofilia jest jedną z przyczyn komplikacji w II i III trymestrze ciąży, nawykowych poronień, wad cewy nerwowej a nawet Zespołu Downa (badania mówią o dwukrotnym zwiększeniu ryzyka tej choroby).
 Co więcej zwiększa też ryzyko wystąpienia zakrzepu, który może doprowadzić do śmierci ciężarnej.
 Wdrożone odpowiednie leczenie farmakologiczne może uchronić przyszłą mamę i dziecko przed groźnymi powikłaniami i zwiększyć szanse na szczęśliwy poród.
