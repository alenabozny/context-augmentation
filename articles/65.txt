 ﻿Duża ilość sztucznej żywności i leków sprawia, że nasze organizmy tracą zdolność samodzielnego oczyszczania się z toksyn.
 Dlatego w tym procesie trzeba sobie pomóc, stosując odpowiednią dietę i przywracając biologiczną równowagę flory jelitowej.
 Jedną z lepszych metod usuwania toksyn jest zabieg body detox, opracowany przez angielską lekarkę Mary Staggs.
 Toksyny w organizmie pochodzą z tego wszystkiego, co jemy i czym oddychamy.
 Nie jesteśmy w stanie się ich ustrzec.
 Dlatego ważne jest to, by pomóc organizmowi w pozbyciu się toksyn.
 Większość spożywanej przez nas żywności to żywność wysoko przetworzona, pełna substancji konserwujących, sztucznych aromatów i barwników.
 Do tego powszechne nadużywanie leków nie wpływa korzystnie na równowagę biologiczną flory jelit.
 Prowadzi to do zaburzeń równowagi wewnętrznego mikroekosystemu człowieka.
 Dlatego nasz organizm traci swoją naturalną zdolność do samooczyszczania z toksyn i warto go w tym procesie regularnie wspomagać.
 Oczyszczanie organizmu z toksyn: zadbaj o wątrobę Neutralizacja toksyn w wątrobie związana jest z procesami ich utleniania oraz łączenia z różnymi substancjami organicznymi.
 Chodzi o to, by umożliwić wydalenie ich do żółci lub moczu.
 Utlenianie toksyn jest procesem, który generuje dodatkowe wolne rodniki.
 Wynika stąd większa potrzeba spożywania antyutleniaczy.
 Dodatkowym czynnikiem zwiększającym zapotrzebowanie na antyutleniacze w wątrobie przy wzmożonej detoksykacji jest zwiększone zużywanie glutationu i obniżenie jego ilości w komórce.
 Glutation jest zużywany do sprzęgania z toksynami i bezpowrotnie tracony.
 Musi więc zostać zsyntetyzowany od nowa.
 Jest to bardzo ważna cząsteczka w procesie usuwania wolnych rodników.
 Wzrost poziomu wolnych rodników powoduje przyhamowanie procesu produkcji energii potrzebnej do procesów detoksykacyjnych, m.in. do regeneracji glutationu.
 Dlatego, żeby przeprowadzić detoksykację wątroby, trzeba dostarczyć odpowiednią ilość glutationu.
 Samego glutationu praktycznie nie można suplementować.
 Musi on być zsyntetyzowany w komórce.
 Sprawdzona pomoc w pozbyciu się toksyn czyli body detox Jedną z lepszych metod usuwania toksyn jest zabieg body detox, opracowany przez angielską lekarkę Mary Staggs.
 Metoda ta opiera się na chińskiej filozofii energii jako istoty życia i wody.
 Urządzenie Detox System wymyślone przez Staggs wykorzystuje zasadę użycia kontrolowanych prądów elektrycznych w leczeniu różnorodnych schorzeń i ma szerokie zastosowanie.
 Dzięki specjalnemu programów i wytwarza ono odpowiednio zmodulowany prąd o zmiennej biegunowości, który powoduje jonizację wody.
 Stopy zanurza się w wodzie i poprzez pory - ok. 2000 na każdej stopie – następuje szybki i skuteczny proces energetyzacji organizmu.
 Pobudzone w ten sposób komórki zaczynają prawidłowo pracować, co przekłada się na natychmiastowe intensywne wydzielanie toksyn i innych szkodliwych substancji do krwi.
 Substancje te są następnie przenoszone i wydalane poprzez pory stóp do wody.
 Intensywne wydalanie toksyn i metali ciężkich następuje głównie poprzez płyny fizjologiczne, co trwa jeszcze jakiś czas po ukończeniu serii zabiegów.
 Prawidłowo pracujący organizm pobiera równocześnie z wody zdecydowanie lepiej niezbędne substancje i mikroelementy.
