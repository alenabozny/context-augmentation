 ﻿TOKSYCZNOŚĆ - WRÓG NUMER JEDEN Problem zanieczyszczeń zaczyna się w ziemi i roślinach w niej rosnących.
 Wysoce toksyczne pestycydy, herbicydy, preparaty grzybobójcze i różne inne chemikalia są dziś powszechnie stosowane w rolnictwie, pozostając na roślinach aż do czasu zbiorów i pojawienia się na naszych stołach.
 Wiele z tych trucizn przenika w głąb roślin i nie może być usuniętych poprzez płukanie.
 Trafiają one albo bezpośrednio do sprzedaży albo do dalszej obróbki, ale docelowo wszystkie trafiają na nasz stół.
 Nasza codzienna dieta jest mocno ''wzbogacona'' koktajlem agrochemicznych substancji, których skumulowany wpływa na zdrowie człowieka nigdy nie został zbadany.
 Jednym z największych zagrożeń w nowoczesnej diecie jest sód (sól) - substancja której bardzo trudno uniknąć.
 Pomimo oficjalnych ostrzeżeń przez jej nadużywaniem, konsumpcja soli w krajach zachodnich jest na alarmująco wysokim poziomie.
 Sól zatrzymuje wodę w komórkach, co z kolei prowadzi do obrzęków.
 Przyczynia się również znaczne i niepotrzebne do obciążania nerek, podnosi ciśnienie krwi, pozbawia potrawy smaku i powoduje że jest jej potrzebne coraz więcej żeby wywołać efekt smakowy; zakłóca przy tym procesy trawienne.
 Sól wpływa także niebezpiecznie na procesy komórkowe prowadząc do nowotworów - w następstwie może pojawić się zespół uszkodzenia tkanek .
 Mięso to dziś podstawowy składnik standardowego jadłospisu, jednak niewielu wie, że nadwyżki białka zwierzęcego stają się truciznami w naszym organizmie.
 Faktem jest że nasze ciało, z jego długim układem pokarmowym, nie jest stworzone aby radzić sobie z dietą bogatą w białka zwierzęce.
 (W przeciwieństwie do zwierząt mięsożernych, których krótki układ pokarmowy pozwala na szybkie przetrawienie i szybką eliminację odpadów powstałych przy trawieniu mięsa).
 Idealna dla człowieka dieta powinna być w przeważającej mierze roślinna, z minimalną zawartością białek zwierzęcych ? obecnie jest odwrotnie.
 Im bardziej przybywa nam lat, tym nasze organizmy stają się mniej zdolne do trawienia białek zwierzęcych - niekompletnie przetrawione, zalegają one w naszym organizmie odkładając się jako toksyny.
 Jakby tego było mało, zwierzęta hodowlane karmione są w niezdrowy sposób z wykorzystaniem antybiotyków, hormonów i syntetycznych ulepszaczy.
 Cokolwiek są one zmuszone spożywać zostaje w ich mięsie, jajach i mleku, ostatecznie trafiając na nasze stoły, zwiększając jeszcze ilość toksyn w pokarmie którą nieświadomie spożywamy.
 Kolejny poważny problem stanowią dodatki do żywności, których liczba waha się obecnie wokół 4000.
 Przemysł spożywczy chce produkować wyglądające i smakujące lepiej pożywienie, które, choć zawiera coraz mniej świeżych surowców, ma dłuższe terminy przydatności do spożycia i tym samym przynosi większe zyski.
 Przemysł chemiczny jest tak wysoko rozwinięty, że może naśladować prawie każdy naturalny zapach i smak.
 Jednak nie może oszukać organizmu ludzkiego sprawiając, żeby przyjął te podróbki jako naturalne artykuły.
 Dostajemy zatem najczęściej pożywienie bogate w mniej lub bardziej toksyczną chemię którmu brakuje podstawowych wartości odżywczych.
 Człowiek ewoluował przez miliony lat jako integralna część natury, wspólnie z roślinami i zwierzętami.
 Wystawiony był na działanie jedynie naturalnych czynników; środowiska, jedzenia i schronienia - niezawierających sztucznych, obcych substancji.
 Od czasu Rewolucji Przemysłowej sytuacja ta zmieniła się diametralnie przeobrażając codzienne życie ludzi, zasady pracy, warunki życia i przede wszystkim ich dietę.Jednakże - i to jest najistotniejsze - niezmiernie skomplikowany organizm człowieka nie miał dość czasu, aby się dostosować i zaadoptować do tych fundamentalnych zmian, w wyniku czego jego siły obronne nie radzą sobie z wielorakimi wyzwaniami, przed którymi dziś stają.
 Próbują zapewnić normalne działanie organizmu, ale podkopywane przez zanieczyszczone środowisko, wodę i kiepską żywność, prędzej czy później się załamują.
 Niestety, wraz z każdym nowym pokoleniem, załamanie to przychodzi coraz wcześniej.
 W pewnym momencie większość tych, którzy odżywiają się zubożonym i pełnym toksyn jedzeniem zaczyna cierpieć na bóle głowy, bezsenność, depresję, częste przeziębienia, infekcje, problemy trawienne i tym podobne.
 Zażywają coraz więcej ogólnie dostępnych środków medycznych, a lekarze przepisują coraz więcej przeciwbólowych, nasennych, antydepresyjnych i innych zwalczających symptomy lekarstw, które nie likwidują jednak źródła problemu.
 W najgorszym razie zapadają na przewlekłe schorzenia z chorobami serca, cukrzycą i nowotworami włącznie.
