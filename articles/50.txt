 ﻿Symptomy zawału serca są trudne do jednoznacznego zdiagnozowania.
 Często bywają mylone z anginą lub grypą.
 Ważne jest byśmy nauczyli się odróżniać kłucie w klatce piersiowej, nudności, uczucie duszności czy pocenie się, od objawów niegroźnego osłabienia.
 Ludzie mają błędne przeświadczenie o symptomach zapowiadających zawał serca.
 Wzorując się na filmach są przekonani o tym, że przebiega on gwałtownie.
 Tymczasem objawy wskazujące na jego zbliżanie się nie są jednoznaczne.
 Trudno odróżnić je od wczesnego stadium grypy.
 Często towarzyszy mu ból, dyskomfort, zmęczenie.
 Patrz też: W objęciach cukrzycy Eksperci przeprowadzili badania, z których wynika, że choroby układu krążenia są główną przyczyną zgonu wśród kobiet.
 Aby zwiększyć swoje szanse na wyleczenie, trzeba zdać sobie sprawę, że zawał serca jest podstępny i zazwyczaj objawy mu towarzyszące są różne.
 Dlatego tak ważne jest, by nauczyć się rozróżniać typowe zmęczenie czy gorsze samopoczucie od sygnałów zapowiadających poważną chorobę.
 Jak należy reagować, gdy podejrzewamy zawał serca Jeśli nie jesteś fachowcem i nie masz pewności czy ból w klatce piersiowej nie jest stanem przedzawałowym, najlepiej wezwać pomoc.
 W takich sytuacjach należy zadzwonić na pogotowie ratunkowe - 999 lub wybrać numer alarmowy 112.
 Objawy przedzawałowe najczęściej występujące u kobiet * Kobiety częściej niż mężczyźni odczuwają nudności, pocenie się, bladość, osłabienie.
 Dlatego też objawy grypopodobne nie są traktowane jako zapowiedź zawału serca.
 Co zmniejsza szanse na wyleczenie pacjenta.
 * Również uczucie duszności, może okazać się zwodnicze.
 W sytuacjach wysiłkowych, gdy po dłuższym czasie w dalszym ciągu nie możemy swobodnie oddychać, powinniśmy zacząć szukać pomocy.
 * Często kojarzony z zawałem ból w klatce piersiowej, przeważnie występuje u mężczyzn.
 Jednakże, nie możemy go bagatelizować z powodu statystyk.
 Mylony z anginą, może być zapowiedzią choroby układu krążenia.
 * Nie zawsze ból powodujący zawał serca występuje w klatce piersiowej.
 U kobiet częściej odczuwalne jest kłucie w ramionach, szyi, żuchwie, a nawet w żołądku.
 Różnorodne objawy utrudniają postawienie prawidłowej diagnozy.
