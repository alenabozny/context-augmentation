 Zachłystowe zapalenie płuc zwane też zespołem Mendelsona to choroba zapalna dróg oddechowych.
 Najczęściej pojawia się u niemowląt i dzieci do 5 roku życia.
 Jakie są objawy zachłystowego zapalenia płuc i jak można je leczyć? Co jest przyczyną zachłystowego zapalenia płuc? Najczęściej infekcję płucną w postaci zachłystowego zapalenia powoduje aspiracja treści żołądkowej z przewodu pokarmowego do drzewa oskrzelowego i płuc.
 Może się tak zdarzać np. na skutek wady rozwojowej, polegającej na nieprawidłowym oddzieleniu przełyku od tchawicy i wówczas treści pokarmowe zamiast pozostawać w przewodzie pokarmowym, przedostają się do układu oddechowego.
 Do zachłyśnięcia najczęściej dochodzi u noworodków i małych dzieci, ponieważ jedzą one jeszcze zbyt łapczywie, a ich układ pokarmowy nie jest w pełni wykształcony.
 Objawy zachłystowego zapalenia płuc u dzieci:     kaszel     gorączka     przyspieszony oddech     zmiany w klatce piersiowej widoczne w badaniu radiologicznym     osłabienie     silne pocenie się     dreszcze     wydzielina ropna z dróg oddechowych.
 Objawy zachłystowego zapalenia płuc mogą być jednak nie dość jednoznaczne – im mniejsze dziecko, tym trudniej je rozpoznać.
 Dlatego dziecko musi być dokładnie zbadane.
 Oprócz fizycznego zbadania pacjenta – osłuchania i opukania płuc, należy wykonać zdjęcie radiologiczne klatki piersiowej.
 Dodatkowo wykonuje się bronchofiberoskopię, czyli pobiera materiał z oskrzeli.
 Zachłystowe zapalenie płuc u noworodków Noworodki narażone są na infekcję płucną w momencie przechodzenia przez kanał rodny matki.
 To tam znajdują się bakterie, które powodują powstanie zachłystowego zapalenia płuc.
 Jeśli noworodek zachłyśnie się płynem owodniowym w trakcie porodu, do jego organizmu mogą przedostać się te bakterie.
 Stan zapalny pojawia się u dziecka w ciągu 24 godzin od urodzenia.
 W ciężkich przypadkach może dojść nawet do zakażenia uogólnionego.
 Leczenie zachłystowego zapalenia płuc u dzieci Leczenie zawsze wymaga podawania pacjentowi antybiotyku i hospitalizacji.
 W pierwszej kolejności należy jednak usunąć z płuc pacjenta treść pokarmową, która była przyczyną zachłyśnięcia.
 W zależności od tego, jaka bakteria wywołała chorobę, lekarz dobiera antybiotyk o innym składzie.
 Leczenie zachłystowego zapalenia płuc trwa zwykle od 1 do 3 tygodni, niestety nie daje pewności, że choroba nie wróci.
 Zachłystowe zapalenie płuc dość często nawraca po jakimś czasie.
 Refluks żołądkowo-jelitowy a zachłystowe zapalenie płuc Refluks żołądkowo-przełykowy jest dość częstą przyczyną zachorowania na zachłystowe zapalenie płuc.
 Ta przypadłość polega na rozluźnieniu dolnego zwieracza przełyku, przez co treści pokarmowe wracają w górę przewodu pokarmowego.
 Takie cofanie się pokarmu można zaobserwować gołym okiem u noworodków i niemowląt do ok. 6 miesiąca życia, którym zdarza się ulewać.
 Jeśli to ulewanie jest wyraźnie zwiększone, wówczas może świadczyć właśnie o refluksie.
 Starszym niemowlakom z reguły już się nie ulewa, gdyż nie przebywają już ciągle w pozycji leżącej – próbują podnosić się do siadania i raczkować, a właśnie pozycja leżąca sprzyja cofaniu się treści pokarmowych.
 Refluksu u niemowląt nie należy lekceważyć, zwłaszcza że może być on przyczyną tak poważnego schorzenia, jakim jest zachłystowe zapalenie płuc.
