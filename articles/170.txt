 Dieta paleo uzdrawia i wzmacnia organizm a także przywraca równowagę hormonalną, co wielu kobietom pomaga zajść w ciążę.
 Praktycznie wszyscy są zgodni (choć różnie to nazywają), że dieta bogata w warzywa i owoce razem z umiarkowaną ilością dobrej jakości mięsa jest najlepszym wyborem dla ciężarnej kobiety.
 To właśnie dieta paleo, a ciąża jest najlepszą okazją, żeby w końcu zacząć się zdrowo odżywiać: żadnych zbóż, a za to dużo jajek i zdrowego tłuszczu.
 Choć brakuje na ten temat badań naukowych, to mamy paleo twierdzą, że dieta paleo w czasie ciąży pomaga: mniej albo w ogóle brak porannych nudności stabilny poziom energii, brak kryzysów energetycznych przybieranie na wadze tylko tyle, ile trzeba i ani grama więcej dzieci nie mają alergii pokarmowych.
 Islandzki lekarz i antropolog Vilhjalmur Stefansson, który spędził 15 lat wśród Innuitów (Eskimosów) zamieszkujących północną Kanadę i odżywiających się głównie tłuszczem zwierzęcym i znikomą ilością pokarmów roślinnych, zauważył, że kobiety nie wykazywały żadnych patologii ginekologicznych, miały ciąże bez komplikacji i łatwe porody oraz nie miały żadnych problemów z karmieniem piersią.
 Niestety wiedza lekarzy na temat odżywiania jest fatalna, każdy lekarz poleci kobiecie w ciąży „zdrowe” odżywianie pełne zbóż i niskotłuszczowego nabiału oraz przepisze mnóstwo suplementów mających uzupełniać minerały i witaminy, których to podobno zdrowe pożywienie jakoś nie dostarcza.
 Większość mam paleo nie rozmawiało z lekarzem w ogóle o żywieniu (lekarz o to i tak nie pyta), ufając bardziej swojej intuicji i słuchając swojego ciała, a nie koncernów farmaceutycznych.
 Dieta paleo nie wymaga prawie żadnego suplementowania, bo dostarcza w nadmiarze potrzebnych tłuszczów, minerałów i mikroelementów, np. żelaza czy wapnia – w efekcie nie ma żadnej anemii.
 Dodatkowo pomaga mniejsza ilość kwasu fitowego w żywności, który upośledza wchłanianie.
 Zboża są całkowicie wykluczone, szkodzą dorosłym, a co dopiero rozwijającym się dzieciom.
 Istnieją badania wiążące spożywanie glutenu przez matkę z chorobami psychicznymi ich dzieci wiele lat później.
 Ciąża i zboża nigdy nie idą w parze.
 Niestety we współczesnym świecie nie da się całkowicie uciec od suplementów.
 Przeczytaj, które z nich warto przyjmować: Suplementy.
 Nabiał wcale nie jest potrzebny podczas ciąży, ale możesz jeść masło i śmietanę, o ile nie masz uczulenia lub nadwrażliwości na nabiał.
 Mleko matki zawiera niewielkie ilości kazeiny, które dobrze tolerujemy, jednak mleko krowie ma więcej kazeiny (i to troszkę innej), a sery posiadają jej bardzo dużo, więc bezpieczniej jest powstrzymać się od mleka i serów.
 Nabiał wcale nie jest źródłem wapnia i bezpiecznie można go w ogóle nie jeść (czytaj więcej: Nabiał – jeść czy nie jeść oraz Kazeina A1 i A2).
 Jednym z najważniejszych atutów odżywiania się z duchem paleo jest dostarczanie organizmowi dużej ilości tłuszczów, w szczególności nienasyconych kwasów tłuszczowych omega-3.
 Wiele badań (np. tu, tu i tu) jasno wskazuje, że obecność tych kwasów tłuszczowych w diecie podczas ciąży jest krytyczna dla zapewnienia zdrowego rozwoju dziecka, w szczególności jego mózgu i oczu.
 Prawidłowa dieta mamy także powoduje, że układ immunologiczny dziecka rozwija się lepiej, przez co dziecko dużo mniej choruje i efekt ten utrzymuje się wiele lat po jego narodzinach.
 Takie dzieci także wyraźnie lepiej radzą sobie później w szkole.
 Dieta paleo jest całkowicie bezpieczna w czasie ciąży i przynosi wiele korzyści, trzeba jednak brać pod uwagę zmiany zachodzące w organizmie kobiety.
 Przyszłe mamy powinny unikać przyjmowania za dużej ilości białka (nie więcej niż 1,6 g białka dziennie na kilogram zdrowej masy ciała), bo ciąża to czas, kiedy ich organizm jest szczególnie wrażliwy na jego nadmiar.
 Mięso i ryby są bardzo potrzebnym elementem diety, jednak powinny być tylko dodatkiem do warzyw i owoców.
 Czerwone mięso jest tak bogate w żelazo, że przy niejedzeniu zbóż nawet jego niewielkie ilości dostarczą wystarczająco żelaza dla mamy i dziecka.
 Jakie jeść mięso? Czy ryby są zdrowe? Koniecznie zobacz: Mięso – zdrowie, pieniądze, sumienie oraz Ryby a rtęć.
 Dieta paleo także w naturalny sposób chroni przed cukrzycą i nadciśnieniem, a właśnie te dwa schorzenia mogą być szczególnie niebezpieczne dla dziecka.
 Odżywiająca się zdrowo mama zyska na wadze tyle, ile powinna i ani kilograma więcej, a wiele Polek niestety podczas (i po) ciąży boryka się z nadmiarową tkanką tłuszczową.
 Z kolei węglowodany nie muszą być radykalnie ograniczane i wiele pań może sobie pozwolić na większą ich ilość niż wcześniej.
 Węglowodany te jednak powinny pochodzić z warzyw i owoców (czasem z miodu), a nie ze zbóż czy cukru.
 Wyrzucenie z diety zbóż i cukru skutecznie zabezpiecza przed cukrzycą ciężarnych, która jest schorzeniem bardzo niebezpiecznym dla dziecka.
 Cukier w ciąży szkodzi dziecku! Badania jasno wykazały, że im więcej cukru jadły ciężarne, tym częściej ich dzieci miały alergię i chorowały na astmę alergiczną (źródło).
 Najlepiej przejść na dietę paleo jeszcze przed planowaną ciążą, żeby dać organizmowi czas na oczyszczenie się i unormowanie jego pracy.
 Badania pokazują, że otyłość z cukrzycą wpływa na nasz materiał genetyczny (epigenetyka – geny się nie zmieniają, ale niektóre z nich są aktywowane, a inne dezaktywowane).
 Otyli rodzice przekazują swój stan zdrowia w swoich genach i ich dzieci będą miały skłonności do chorób.
 Jedz zdrowo i schudnij jeszcze przed staraniami o potomka – dotyczy to także ojców! Nigdy jednak nie jest za późno na zmiany, choć podczas ciąży trzeba raczej unikać gwałtownych i radykalnych zmian nawyków żywieniowych.
 Najważniejsze jednak jest cały czas słuchać swojego organizmu.
 Mądra natura całe szczęście tak to zaprojektowała, że w większości przypadków kobieta sama najlepiej wie, jaka dieta jej pasuje, na jakie produkty ma ochotę, a jakich powinna unikać.
 Podświadomie wiele przyszłych mam wybiera właśnie takie pokarmy, które bardzo dobrze wpisują się w dietę paleo.
