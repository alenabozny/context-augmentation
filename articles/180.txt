 W słoneczne dni grzechem jest siedzenie w domu.
 Wyganiamy więc dzieci na dwór i jeśli sami mamy czas, również wychodzimy na świeże powietrze.
 Jeśli mamy ogródek, zabieramy się za porządki i wyrywanie chwastów, kopiąc przy tym w ziemi.
 Dzieci uwielbiają nam w tym pomagać, dlatego pozwalamy im pielić razem z nami.
 Ale co się stanie, jeśli nieopatrznie skaleczymy się o jakiś ostry przedmiot? W takich sytuacjach lepiej, jeśli mamy za sobą szczepienia na tężec.
 Czym jest tężec? Tężec jest groźną chorobą zakaźną wywoływaną poprzez przedostanie się laseczek tężca do krwiobiegu żywiciela.
 Tężec jest bakterią beztlenową, dlatego też największe zagrożenie stanowi przy głębokich ranach.
 Jednakże musimy uważać na wszelkie rany, które mogą potencjalnie zostać zakażone.
 Laseczki tężca można znaleźć właściwie wszędzie.
 Objawy tężca Do najbardziej charakterystycznych objawów tężca zalicza się szczękościsk, a w dalszej kolejności skurcz pozostałych mięśni, uśmiech sardoniczny czy łukowate wygięcie ciała.
 Szczepienia na tężec dla dzieci i dorosłych Aby uniknąć nieprzyjemności wskazanych powyżej, szczepienie w zupełności wystarczy.
 Na szczęście szczepienie na tężec znajduje się w kalendarzu szczepień obowiązkowych.
 Należy tylko przestrzegać terminów szczepień dzieci, które wyglądają następująco: pierwsza dawka: drugi miesiąc życia; druga dawka: trzeci-czwarty miesiąc; trzecia dawka: piąty-szósty miesiąc; czwarta dawka: szesnasty-osiemnasty miesiąc.
 Następnie szczepienia przypominające w szóstym, czternastym i dziewiętnastym (lub ostatnim roku nauki szkolnej) roku życia.
 Powyższe dawki są opłacane z budżetu Ministerstwa Zdrowia.
 Szczepienie na tężec osób dorosłych powinno być kontynuowane – jedna dawka maksymalnie co dziesięć lat.
 Zakłada się, że właśnie tyle czasu utrzymuje się poziom przeciwciał produkowanych przez organizm.
 Jest to jednak sprawa indywidualna.
 U niektórych zakończony cykl szczepień zapewni ochronę do końca życia.
 Inne osoby będą wymagały szczepień przypominających.
 Niestety szczepionki nie są już wtedy refundowane przez Ministerstwo.
 Zakażenie tężcem jest niebezpieczne – umiera aż 30% zakażonych.
 Jednakże obowiązkowe szczepienia na tężec znacznie zredukowały to zagrożenie.
 Wystarczy wspomnieć, że średnio rocznie odnotowuje się zaledwie kilkanaście przypadków.
