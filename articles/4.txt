 ﻿Jeszcze do niedawna zajście w ciążę kobiety zarażonej wirusem HIV było wyrokiem dla jej dziecka.
 Dziś wiemy, że matka seropozytywna może urodzić zdrowego malucha – musi jednak wiedzieć o zakażeniu.
 Testy w kierunku HIV ciągle zalecane są tylko pacjentkom z tzw. grupy ryzyka.
 Każda kobieta w ciąży czy też dopiero planująca macierzyństwo powinna zaś obowiązkowo takie badanie wykonać – może ono uchronić jej dziecko przed zakażeniem.
 Nie mój problem? Szacuje się, że badania na obecność wirusa HIV wykonuje w Polsce zaledwie 10 procent ciężarnych.
 W większości krajów unijnych liczba ta sięga około 60 procent, a w Holandii i Francji – aż 98 procent.
 Wygląda więc na to, że w naszym kraju jest to wciąż bagatelizowany problem, a zarażenie HIV kojarzone jest głównie ze środowiskiem homoseksualistów i narkomanów.
 W naszym kraju 35-40 tysięcy osób może być zakażonych wirusem – a co trzecia nie jest tego świadoma.
 Pamiętajmy zaś – objęta właściwą opieką medyczną ciężarna, która jest nosicielką wirusa, ma bardzo duże szanse na urodzenie zdrowego dziecka.
 Wystarczy poddać się badaniom – podobnie jak bez żadnych wątpliwości poddajemy się w ciąży badaniom w kierunku toksoplazmozy, cytomegalii, różyczki czy chorób przenoszonych drogą płciową.
 Badania te można wykonać w wielu laboratoriach analitycznych, a w każdym dużym mieście istnieje tzw.
 Punkt Konsultacyjno-Diagnostyczny (PKD), w którym testy wykonuje się bez skierowania, bezpłatnie i anonimowo.
 Aktualne informacje o tych placówkach można znaleźć na stronie internetowej Krajowego Centrum ds. AIDS pod adresem www.aids.gov.pl.
 Świadomość = 1% ryzyka Badania na obecność wirusa HIV wykonuje w Polsce zaledwie 10 procent ciężarnych.
 W większości krajów unijnych liczba ta sięga około 60 procent, a w Holandii i Francji – aż 98 procent.
 Przyszła mama, która jest nosicielką HIV może przekazać wirusa dziecku.
 Najczęściej dochodzi do tego podczas porodu – jest to tzw. transmisja wertykalna.
 Do zarażenia może także dojść w III trymestrze ciąży albo w okresie okołoporodowym.
 To właśnie świadomość nosicielstwa może uchronić nasze dziecko przed skutkami zarażenia, a nawet przed śmiercią.
 Dzięki podjęciu odpowiedniego leczenia ryzyko zakażenia można natomiast zniwelować niemalże do minimum – mówi się, że wynosi ono wtedy zaledwie 1 procent.
 A pamiętajmy, że zakażenie HIV u dziecka postępuje znacznie szybciej niż u dorosłych, wielokrotnie zwiększa się ryzyko zachorowania na AIDS, a nawet śmierci.
 Ciąża pod specjalnym nadzorem W przypadku wykrycia HIV u ciężarnej przyszła mama od razu jest obejmowana specjalną opieką – lekarza ginekologa oraz specjalisty ds. chorób zakaźnych.
 To ich stała i systematyczna współpraca daje duże szanse na urodzenie zdrowego dziecka.
 W każdym trymestrze ciąży sprawdzany jest poziom wirusa w krwi przyszłej mamy i to w zależności od liczby kopii wirusa ustala się konkretne leczenie.
 Głównym czynnikiem ryzyka jest bowiem wysokie stężenie wirusa w krwi matki.
 Leczenie polega głównie na podawaniu leków antyretrowirusowych (czyli leków anty- HIV) kobiecie od 14 tygodnia ciąży – taka terapia zmniejsza liczbę kopii wirusa.
 Poród Również poród kobiety zarażonej wisusem przebiega nieco inaczej niż w przypadku zdrowej przyszłej mamy.
 Cięcie cesarskie zmniejsza ryzyko zarażenia o 25 procent.
 Dla kobiety stwarza jednak ryzyko powikłań, bo nosicielka wirusa i tak ma już znacznie osłabioną odporność.
 Tuż po narodzeniu od dziecka pobiera się krew, która jest wykorzystywana do hodowli wirusa.
 Dzięki temu w ciągu dwóch miesięcy znamy wynik i wiemy, czy maluch został zarażony.
 W tym czasie profilaktycznie podaje się dziecku leki antywirusowe.
 Kobieta zarażona HIV nie powinna karmić piersią, bo wirus jest też obecny w mleku matki.
 Uznaje się, że ryzyko zarażenia poprzez karmienie piersią wynosi około 20 procent.
 Dlatego mamom zaleca się planowe hamowanie laktacji i karmienie maluszka mlekiem modyfikowanym – aby niepotrzebnie go nie narażać.
 Chory tata – zdrowa mama i dziecko? Dzięki rozwojowi nauki, nawet będąc nosicielem wirusa - można zostać tatą zdrowego dziecka.
 Kiedy to tylko mężczyzna jest nosicielem wirusa, a para chce starać się o dziecko, oczywiste jest, że każda próba zapłodnienia może zakończyć się zarażeniem kobiety.
 Od niedawna stosowana jest jednak pewna procedura, która może pomóc takim związkom w bezpiecznych staraniach o dziecko – a wiele par, które dotknął problem HIV w ogóle o tym nie wie.
 Okazuje się zaś, że dzięki rozwojowi nauki, będąc nosicielem wirusa, można zostać tatą zdrowego dziecka.
 Pozwala na to sztuczna inseminacja zapobiegająca zakażeniu partnera i płodu.
 Zabieg ten polega na oczyszczeniu plemników z wirusa i wprowadzeniu ich do macicy przyszłej matki.
 Metoda ta została opracowana na początku lat 90. przez Włocha – Augusto Sempriniego.
 Od niedawna jest ona stosowana również w Polsce, a szczegółowe informacje na ten temat można uzyskać w Instytucie Matki i Dziecka w Warszawie.
