 ﻿Uczulenie na wodę to ten rodzaj alergii, który trudno sobie wyobrazić.
 Przede wszystkim dlatego, że woda to płyn niezbędny do życia.
 Jakie są przyczyny i objawy uczulenia na wodę i jak sobie radzić z uczuleniem na wodę.
 Kogo najczęściej dotyka alergia na wodę? Uczulenie na chlor z wody.
 Uczulenie na wodę to alergia dotykająca skóry.
 Pod tym pojęciem może kryć się tak naprawdę kilka przypadłości.
 Jeżeli po kontakcie skóry z wodą następuje reakcja alergiczna, może być ona spowodowana przez związki chemiczne zawarte w wodzie, np. chlor.
 Niezwykle rzadko występuje alergia na samą wodę.
 Wówczas uczula nie tylko płyn lecący z kranu, ale też nasz własny pot i łzy, wydzieliny innych ludzi, deszcz itp. Skrajny wariant został zaobserwowany u kilkudziesięciu pacjentów w skali globalnej.
 Uczulenie na wodę: jakie są objawy alergii na wodę? Alergie skórne objawiają się bardzo podobnie.
 Odczuwamy wówczas swędzenie, pieczenie i mrowienie.
 Możemy zaobserwować zaczerwienienia na całym ciele lub w niektórych miejscach.
 Inne symptomy uczulenia to wypryski, krostki, pokrzywka, stwardnienia czy wreszcie ból.
 Uczulenie następuje już po kilku czy kilkunastu minutach po kontakcie z wodą.
 Przechodzi dopiero po kilku godzinach.
 Uczulenie na wodę: jak sprawdzić na jaki rodzaj alergii cierpimy? Oczywiście, konieczna będzie wizyta u alergologa.
 W domowych warunkach możemy jednak przeprowadzić eksperyment, który pokaże nam czy alergenem jest sama woda czy też chlor lub metale ciężkie.
 W tym celu należy polać jedną rękę wodą destylowaną, a drugą wodą z kranu.
 Jeżeli reakcja nastąpi na obu kończynach czynnikiem uczulającym jest sama woda.
 Uczulenie na wodę: jak radzić sobie z alergią na wodę? Uczulenie na wodę jest bardzo uciążliwe, bo utrudnia higienę osobistą.
 Nie możemy wyeliminować z życia mycia się, bo oprócz dyskomfortu dla nas i otoczenia, nabawimy się na dłuższą metę innej choroby skórnej.
 Osoby z uczuleniem będą kąpać się z mniejszą częstotliwością niż osoby zdrowe.
 Powinny też zaopatrzyć się w specjalistyczne kremy.
 W przypadku tego typu uczulenia właściwy sposób postępowania wskaże przede wszystkim lekarz.
 Logiczne jest, że przy tego typu uczuleniu odpadają takie przyjemności, jak basen czy chłodzenie się w fontannie lub kurtynie wodnej w upalne dni.
 Uczulenie na wodę jest jednym z najbardziej uciążliwych uczuleń.
 Przede wszystkim dlatego, że życie bez codziennych zabiegów higienicznych jest co prawda możliwe, ale niezwykle trudne.
 Uczulenie na wodę przypomina swym ciężarem alergię na słońce, którego również potrzebujemy, by zdrowo funkcjonować.
