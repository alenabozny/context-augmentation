 ﻿Amniopunkcja może prowadzić do śmierci zdrowych dzieci Ryzyko poronienia wskutek amniopunkcji było znane od dawna, ale nowe badania przeprowadzone przez brytyjskich lekarzy wykazały, że zastosowanie tego badania w przypadku podejrzenia zespołu Downa i innych genetycznych nieprawidłowości skutkuje co roku w Wielkiej Brytanii śmiercią setek zdrowych dzieci.
 Dr Hylton Meire, emerytowany lekarz i autor artykułów o ultrasonografii, kalkuluje, że na 50 dzieci z rzeczywiście wykrytym syndromem Downa i zabitych przez aborcję, 160 nie obciążonych genetycznie dzieci jest traconych wskutek poronienia po badaniu.
 W jego artykule, opublikowanym w czasopiśmie British Medical Ultrasound Society, zasadniczo podkreśla, że nieinwazyjny test zwany pomiarem płodowej "przezierności karkowej" pomimo , iż tak powszechny jest nie użyteczny ze względu na dużą ilość fałszywych wyników.
 W położnictwie, obecnie jest standardem oferowanie kobietom w ciąży testu nieinwazyjnego, podczas którego mierzy się przy użyciu USG ilość płynu z tyłu dziecięcego karku.
 W połączeniu z wiekiem matki wyniki testu określa się w liczbie za pomocą której wykazuje się prawdopodobieństwo, czy dziecko ma zespół Downa.
 Jeżeli liczba jest dość znaczna, matce oferuje się nakłucie owodni (amniopunkcję) - test, który polega na przebiciu powłok brzusznych, macicy i worka owodniowego oraz pobraniu próbki płynu owodniowego do analizy.
 W Wielkiej Brytanii co roku wykonuje się około 30 000 amniopunkcji.
 Ryzyko poronienia wskutek amniopunkcji wynosi 1 na 200 przypadków, zaś wykrywalność anomalii genetycznych to 1 na 1000 przypadków.
 Dr Meire, opisał w czasopiśmie Ultrasound, że jeżeli wszystkie brytyjki w ciąży poddałyby się amniopunkcji, około 3200 zdrowych dzieci mogłoby umrzeć co roku wskutek poronienia.
 W Ameryce Północnej, na początku tego roku, Amerykańska Akademia Położników i Ginekologów (ACOG), oraz Kanadyjskie Towarzystwo Położników i Ginekologów (SOGC), zalecili aby wszystkie kobiety ciężarne, nie tylko te powyżej 35 roku życia, były przebadane włącznie z amniopunkcją.
