 Od wieków ocet jabłkowy ma różnorodne zastosowanie.
 Wykorzystywany jest on zarówno jako środek spożywczy jak i kosmetyczny.
 Ocet jabłkowy znany jest również ze swoich leczniczych właściwości.
 Oprócz relacji i i uwag przekazywanych z pokolenia na pokolenie  również właściwości octu zostały potwierdzone naukowo.
 Poniżej przedstawiamy 6 udowodnionych naukowo właściwości zdrowotnych octu jabłkowego, obejmują one zarówno ogólną poprawę samopoczucia, podstawowych parametrów czy łagodzenia objawów niektórych jednostek chorobowych.
 Ocet jabłkowy zawiera dużą ilość aktywnych substancji wytwarza się w procesie dwuetapowym podobnym do procesu wytwarzania alkoholu ( 1 ).
 Pierwszym krokiem jest dodanie drożdży do zmiażdżonych jabłek, które fermentują cukry z jabłek i przekształcają je w alkohol.
 Drugi etap polega na dodaniu bakterii do roztworu alkoholu powstałego z fermentacji jabłek, które fermentują alkohol i przekształcają go w kwas octowy ... główną czynną substancje octu.
 Do pozostałych czynnych substancji octu jabłkowego powstających w procesie fermentacji  należą m.in.   kwas mlekowy, cytrynowy, enzymy, aminokwasy,  witaminy i składniki mineralne oraz przyjazne dla naszego układu pokarmowego bakterie.
 Ocet jabłkowy  jest mętny i ma  ciemny pomarańczowy kolor.
 Ocet jabłkowy zawiera tylko około 3 kalorii na łyżkę stołową, czyli bardzo mało w stosunku do objętości.
 Należy wspomnieć, że ocet jabłkowy  zawiera zauważalną ilość potasu.
 Podsumowanie: Ocet jabłkowy wytwarzany jest przez fermentację cukrów z jabłek.
 Co prowadzi do wytworzenia kwasu octowego, najbardziej aktywnego składnika octu.
 Kwas octowy ma silne działanie przeciwdrobnoustrojowe i może eliminować niektóre szczepy bakterii.
 Według badań przeprowadzonych w University of North Carolina, School of Medicine, Department of Hospital Epidemiology w USA, ocet może pomagać w eliminacji patogenów, w tym bakterii ( 2 ).
 Ocet tradycyjnie jest używany do czyszczenia i dezynfekcji, leczenia grzybicy paznokci, wszawicy, brodawek i infekcji uszu.
 Jednak wiele z tych zastosowań nie zostało potwierdzonych naukowo.
 Hipokrates, ojciec współczesnej medycyny, używał octu do oczyszczania ran.
 Ocet ma również zastosowanie jako środek konserwujący do żywności a badania wykazały, że hamuje on rozwój bakterii (takie jak E. coli) w jedzeniu, zapobiegając psuciu środków spożywczych ( 3 , 4 , 5 , 6 ).
 Jeśli szukasz naturalnego sposobu na wydłużenie trwałości jedzenia ... to ocet jabłkowy może być bardzo przydatny.
 Pojawiły się również pojedyncze doniesienia, że rozcieńczonego octu jabłkowego można używać w walce z trądzikiem przy stosowaniu bezpośrednio na skórę, ale nie znaleźliśmy żadnych badań naukowych, które to potwierdzają, więc można to przyjmować z przymrużeniem oka.
 Podsumowanie: Główna substancja w octu, kwas octowy może eliminować bakterie i/lub zapobiegać ich namnażaniu się.
 Ocet ma długą historię stosowania jako środek dezynfekujący i naturalny konserwant żywności.
 Ocet jabłkowy może obniżyć poziom cukru w krwi, co jest bardzo korzystne dla osób chorych na cukrzycę.
 Najlepsze zdrowotne właściwości zastosowania octu jabłkowego zaobserwowano u pacjentów z cukrzycą typu drugiego.
 Cukrzyca typu 2 charakteryzuje się podwyższonym poziomem glukozy we krwi, zarówno w związku z opornością na działanie insuliny jak i niezdolnością do jej wytwarzania.
 Jednak podwyższone stężenie cukru we krwi może być również problemem u ludzi, którzy nie mają cukrzycy ... wysoki poziom cukru we krwi jest uważany, że główną przyczyną starzenia się organizmu i przyczynę różnych chorób przewlekłych.
 Dlatego niezwykle ważnym jest utrzymywanie właściwego poziomu cukru we krwi.
 Najbardziej skutecznym (i najzdrowszym) sposobem na to jest unikanie rafinowanych węglowodanów i cukru.
 Okazuje się, że ocet jabłkowy może nas wspierać z utrzymaniem prawidłowego poziomu cukru i ma korzystny wpływ na funkcje insuliny: w szczególności poprawia wrażliwość na insulinę podczas posiłku o dużej zawartości węglowodanów 19-34%, a przez to znacznie obniża poziom glukozy i insuliny we krwi  ( 7 ) jak również obniża poziom cukru we krwi o 34% po spożyciu 50 g białego chleba ( 8 ).
 Ponadto zażycie 2 łyżek stołowych octu jabłkowego przed snem może spowodować, że na czczo poziom cukru we krwi zmniejszy się o 4% ( 9 ).
 Wiele innych badań zarówno na zwierzętach jak i ludziach wykazało, że ocet może zwiększyć wrażliwość na insulinę i znacznie zmniejszać skoki poziomu cukru podczas posiłków ( 10 , 11 , 12 , 13 , 14 ).
 Z tych powodów ocet jest szczególnie korzystny nie tylko dla osób chorujących na  cukrzycę ale również dla  osób z predyspozycjami lub wysokim ryzykiem wystąpienia cukrzycy, lub też dla tych, którzy chcą utrzymać niski poziom cukru we krwi z innych powodów.
 Jeśli obecnie bierzesz leki obniżające poziom cukru we krwi przed wprowadzeniem do diety octu jabłkowego należy skontaktować się z lekarzem .
 Podsumowanie: Ocet jabłkowy poprawia wrażliwość organizmu na insulinę i pomaga obniżyć skoki cukru we krwi po posiłku.
 4.
 Istnieje kilka badań których wyniki wskazują że ocet jabłkowy może pomóc w utracie wagi.
 Biorąc pod uwagę fakt, że ocet obniża poziom cukru i insuliny we krwi, twierdzenie, że może nam pomóc schudnąć ma sens.
 Po pierwsze ocet jabłkowy wywołuje uczucie sytości w związku z tym ograniczamy ilość spożywanych pokarmów - czyli ograniczamy ilość spożywanych kalorii.
 Po drugie jeżeli wpływa korzystnie na poziom cukru we krwi nie powoduje on skoków po spożytych posiłkach i odkładania się w postaci tkanki tłuszczowej.
 Podsumowując Ocet spożywany równocześnie z posiłkiem zawierającym wysoką ilość węglowodanów może zwiększyć uczucie sytości, a ludzie jedzą mniej o 200-275  kalorii do końca dnia ( 15 , 16 ).
 Zmniejszenie ilości spożywanych kalorii, powinno się to przełożyć na zmniejszenie wagi.
 Badania u osób otyłych wykazały że codzienne spożywanie octu doprowadziło do zmniejszenia tkanki  tłuszczowej w obrębie brzucha, niższego stężenia trójglicerydów we krwi i utraty masy ciała ( 17 ): 15 ml (1 łyżka stołowa): Zmniejszenie masy ciała o 1,2 kg.
 30 ml (2 łyżki stołowe):  Zmniejszenie masy ciała o 1,7 kg.
 Należy pamiętać że badanie to trwało tylko przez 12 tygodni, więc prawdziwy wpływ na masę ciała może być widoczny dopiero przy dłuższym spożyciu.
 Dodanie, lub odjęcie pojedynczego rodzaju żywności lub składnika rzadko ma zauważalny wpływ na masę ciała.
 Zarówno dieta jak i aktywność fizyczna  ma wpływ na wynik procesu odchudzania.Ocet jabłkowy jest tylko środkiem wspomagającym proces odchudzania.
 Podsumowanie: Badania sugerują, że ocet może zwiększyć uczucie sytości co sprawia, że spożywamy  mniej kalorii, więc może prowadzić do utraty wagi.
 Spożywanie octu jabłkowego może mieć korzystny wpływ na zdrowie serca.
 Choroby układu krążenia (choroby serca, naczyń krwionośnych i udary mózgu) jest obecnie najczęstszą przyczyną śmierci na świecie  ( 18 ).
 Wiadomo jest że wiele różnych czynników biologicznych można zmniejszać lub zwiększać ryzyko chorób sercowo-naczyniowych.
 Dotychczasowe badania przeprowadzono tylko na zwierzętach wykazały zmniejszenie czynników ryzyka wystąpienia chorób sercowo- naczyniowych poprzez spożywanie octu jabłkowego.
 Badania te wykazały że spożycie octu jabłkowego może obniżyć poziom cholesterolu i trójglicerydów ( 19 , 20 ).
 Ocet jabłkowy może również zawierać przeciwutleniający kwas chlorogenowy, który chroni cząstki cholesterolu LDL przed utlenieniem, co jest kluczowym etapem w procesie choroby serca ( 21 , 22 ).
 Istnieją również wyniki badań wskazujące że ocet obniża ciśnienie krwi ( jeden z głównych czynników ryzyka) u zwierząt ( 23 , 24 ).
 Niestety to co działa na zwierzęta nie zawsze działa w tym samym stopniu u ludzi.
 Jedynym dowodem na to, że ocet ma korzystny wpływ na zdrowie serca u ludzi jest badanie obserwacyjne z udziałem, kobiet przeprowadzonych na Harvardzie.
 Kobiety spożywające sosy do sałatek zawierający ocet miały zmniejszone ryzyko chorób serca ( 25 ).
 Ale tego typu badania mogą wykazać tylko że jest to skojarzone, nie można udowodnić że spożycie octu spowodowało ten efekt.
 Podsumowanie: Liczne badania na zwierzętach wykazały że ocet może obniżyć poziom trójglicerydów we krwi, poziom cholesterolu i ciśnienie krwi, ale musi to zostać potwierdzone w badaniach na ludziach.
 Ocet może chronić przed rakiem.
 Każdy z nas wie, że rak to straszna choroba, charakteryzująca się niekontrolowanym wzrostem komórek.
 W Internecie jest wiele informacji o przeciwnowotworowych właściwościach octu jabłkowego.
 Niektóre badania wykazały, że ocet może zabijać komórki nowotworowe i zmniejszać nowotwory ( 26 , 27 , 28 , 29 ) Jednak wszystkie badania na ten temat przeprowadzono z wyizolowanych komórek w warunkach laboratoryjnych lub na zwierzętach, co nie dowodzi jakie będzie jego działanie w organizmie żywego, oddychającego człowieka.
 Niestety większość badań przeprowadzono na occie ryżowym, a nie jabłkowym.
 Niektóre badania obserwacyjne (które jak wcześniej pisałem nie udowadniają naukowo danej tezy) wykazały, że spożycie octu jest związane ze zmniejszeniem raka przełyku u ludności w Chinach, ale spowodowało też wzrost raka pęcherza na terenie Serbii  ( 30 , 31 ).
 Ogólnie jest możliwe, że ocet jabłkowy może pomóc w zapobieganiu wystąpienia nowotworów, ale jest zdecydowanie za wcześnie na wydanie pewnej opinii opartej na aktualnych badaniach.
 Podsumowanie: Niektóre badania z komórek w warunkach laboratoryjnych i na zwierzętach wykazały że ocet ryżowy może spowolnić wzrost komórek nowotworowych i zmniejszać zmiany nowotworowe.
 Skutki uboczne, dawkowanie i używanie.
 Istnieje wiele dziwnych informacji o occie jabłkowy w internecie.
 Niektórzy twierdzą że może zwiększyć poziom energii i ma korzystny wpływ na zdrowie.
 Niestety ... wiele z tych informacji nie jest potwierdzone naukowo.
 Oczywiście brak dowodu nie jest dowodem na to że coś się nie dzieje.
 Niestety badania naturalnych produktów zdrowotnych, takich jak ocet są bardzo nieliczne.
 Mimo małej ilości dostępnych dowodów myślę że ocet jabłkowy może być przydatny i jest zdecydowanie dobrym kandydatem do sprawdzenia jego działania na sobie, jeśli jesteś zainteresowany.
 Przynajmniej ocet jabłkowy wydaje się być bezpieczny.
 Brak działań niepożądanych w normalnym zużyciu.
 Najlepszym sposobem na włączenie go do swojej diety jest zastosowanie go  w codziennej kuchni ... do sałatek, majonezu i podobnych rzeczy.
 Niektórzy ludzie lubią również rozcieńczać go w wodzie i pić jako napój.
 Typowe dawki wynoszą od 1-2 łyżeczek od herbaty (5-10 ml) do 1-2 łyżek stołowych (15-30 ml) dziennie.
 Nie powinno się przekraczać tych dawek bo większe spożycie może mieć szkodliwe skutki.
 Ocet jabłkowy ma także wiele innych zastosowań niż zdrowotne, np: odżywka do włosów, pielęgnacja skóry, pielęgnacja zębów, jako środek dla zwierząt, oraz jako środek czyszczący.
 To może być bardzo przydatne dla ludzi którzy lubią używać rzeczy naturalnych, bez chemikaliów i sztucznych składników.
 To nie jest "cud" który "wyleczy wszystko" jak niektórzy ludzie zdają się wierzyć, ale ocet ma pewne istotne korzyści dla zdrowia, szczególnie dla poziomu cukru we krwi i masy ciała.
