 ﻿Badania prenatalne w ciąży to badania wykonywane w trakcie oczekiwania na przyjście na świat niemowlaka.
 Pozwalają przyszłej mamie upewnić się, że jej dziecko rozwija się prawidłowo, a w razie wykrycia jakichkolwiek nieprawidłowości, szybko przedsięwziąć odpowiednie kroki.
 Badania prenatalne w ciąży dzielą się na badania nieinwazyjne i inwazyjne.
 Wokół tych drugich narosło wiele mitów, włącznie z tymi, które mówią, że powodują one poronienie czy uszkodzenie płodu.
 Przeanalizujmy zatem krok po kroku badania prenatalne, aby dowiedzieć się o nich jak najwięcej i nie wierzyć w mity, które mogą zaszkodzić i mamie, i dziecku.
 Badania prenatalne w ciąży dają dziecku szansę Badania prenatalne w ciąży wykonywane są w interesie dziecka i jego rodziców.
 Niektóre z wad genetycznych można leczyć, jeszcze zanim dziecko przyjdzie na świat (tak jest m.in. w przypadku niedrożności układu moczowego, małopłytkowości).
 Poza tym lekarze, wiedząc, że będzie się rodziło dziecko chore, mogą lepiej przygotować się do porodu i szybko udzielić noworodkowi fachowej pomocy.
 Dotyczy to zwłaszcza wad serca.
 Wówczas na sali porodowej są dwie ekipy specjalistów: jedna odbiera poród, a druga - złożona z neonatologów i kardiologów - przejmuje natychmiast niemowlaka, by ratować jego życie.
 Jeśli z badań prenatalnych w ciąży będzie wynikało, że na świat przyjdzie nieuleczalnie chore dziecko - rodzice będą mieli czas na oswojenie się z tą informacją.
 Jeżeli podejmą decyzję o urodzeniu chorego dziecka, będą mogli tak zorganizować sobie życie, żeby móc więcej czasu poświęcić niepełnosprawnemu maleństwu - jego leczeniu i opiece nad nim.
 Oczywiście, będą też mieli trochę czasu na ewentualne podjęcie bardzo trudnej decyzji o aborcji.
 W myśl obowiązujących u nas przepisów podstawą do przerwania ciąży jest duże prawdopodobieństwo ciężkiego i nieodwracalnego upośledzenia płodu, i nieuleczalnej choroby zagrażającej życiu dziecka lub matki.
 Czytaj więcej o wskazaniach do wykonania badań prenatalnych Badania prenatalne w ciąży wykrywają poważne wady płodu Każda komórka ludzka zawiera aż 46 chromosomów występujących w 23 parach.
 Jeden z pary pochodzi od ojca, drugi od matki.
 W chromosomach znajdują się spiralnie zwinięte nici DNA, które są nośnikami kodu genetycznego dotyczącego budowy całego organizmu.
 Błąd w liczbie chromosomów albo w ich budowie jest przyczyną wielu chorób genetycznych.
 Na przykład zespół Downa jest wynikiem pojawienia się dodatkowego chromosomu w 21 parze (tzw. trisomia), natomiast zespół Edwardsa jest konsekwencją trisomii chromosomów w 18 parze.
 Owe błędy w chromosomach mogą pojawić się już podczas zapładniania komórki jajowej przez plemniki, gdy np. w plemniku będą znajdowały się nieprawidłowe chromosomy.
 Również matka, która jest nosicielką nieprawidłowych genów, choć sama zdrowa, może dziedziczną chorobę przekazać swemu potomstwu (tak jest m.in. w przypadku hemofilii, a także dystrofii mięśni Duchenne’a).
 Choroby genetyczne są przekazywane z pokolenia na pokolenie.
 Zawsze jednak musi być „ten pierwszy raz”.
 U płodu schorzenie może powstać nagle, na skutek zaburzeń w mechanizmach przekazywania cech dziedzicznych.
 Celem badań prenatalnych w ciąży jest określenie liczby i struktury chromosomów w komórkach płodu (tzw. kariotyp płodu), żeby wykryć wady i choroby odziedziczone oraz nowopowstałe.
 Bada się wtedy chromosomy komórek płynu owodniowego, trofoblastu albo krwi pępowinowej (kliknij TUTAJ i zobacz, jak wygląda zabieg pobrania krwi pępowinowej).
