 Medycyna ludowa od dawna wykorzystuje lecznicze właściwości pestek dyni.
 Używa się ich, zarówno u dzieci jak i dorosłych, przeciwko pasożytom układu pokarmowego, m.in. tasiemcowi uzbrojonemu i nieuzbrojonemu, owsikom, gliście ludzkiej a także tęgoryjcowi dwunastnicy.
 Kukurbicyna z pestek łatwo przenika do ciała pasożytów i poraża ich układ nerwowy.
 Natomiast nie jest toksyczna dla człowieka, gdyż nie wchłania się w przewodzie pokarmowym i nie drażni śluzówki.
 Pestki z dyni, jako środek zwalczający pasożyty, jest więc całkowicie nieszkodliwy i można go stosować przez dłuższy czas zamiast farmaceutyków.
 Pestki z dyni to szczególnie cenny środek w leczeniu robaczycy u dzieci, bo nie musimy przy nim obawiać się przedawkowania i działań ubocznych.
 W Brazylii leczy się tasiemca zawiesiną z 10-25 kiełkujących nasion dyni zalanych 30 ml wody (dla dzieci 7-10 pestek).
 Roztwór wodny, wykrytego w pestkach brazylijskiej dyni alkaloidu (rozcieńczony w stosunku aż 1:400!) zabija w ciągu 5 minut 90% robaków u dzieci „in vitro”.
 Właściwości lecznicze polskiej dyni nie są tak silne i do wybicia robaków potrzeba nawet 100-200 g pestek.
 W ostatnich czasach pestki dyni wykorzystuje się również jako lek na zapalenie prostaty.
 W krajach bałkańskich, gdzie je się dużo pestek z dyni, niezwykle rzadko spotyka się chorobę prostaty.
 Pestki dyni wykorzystuje się także czasami do produkcji gotowych leków na choroby prostaty.
 Jak przygotować i jak stosować pestki jako lek  Nie zawsze jednak pestki z dyni skutkują.
 Zawodzi leczenie pestkami źle wysuszonymi, przepalonymi, źle i za długo przechowywanymi.
 Nie zadziałają najprawdopodobniej gotowe, wyłuskane pestki ze sklepu, gdyż właściwości lecznicze mają tylko świeżo wyłuskane pestki.
 Nie poskutkują także zbyt małe dawki.
 Najlepiej pestki dyni do celów leczniczych przygotować samodzielnie.
 Pestki należy wyjąć z miąższu dyni, odłączyć od okalających je wiązadeł, a następnie umyć i wysuszyć.
 Aby nie straciły swojej leczniczej wartości należy je po wysuszeniu, oczywiście niełuskane, dobrze opakować i trzymać w chłodzie.
 Łuska się pestki dyni bezpośrednio przed spożyciem, oddzielając tylko twardą łuskę, a w żadnym wypadku nie powinno się zdzierać jasnozielonego naskórka spod łuski, ponieważ właśnie w nim znajduje się najwięcej leczniczych substancji.
 Zgodnie z zaleceniami medycyny ludowej na jeden dzień przed zażyciem pestek powinno się jadać tylko płynne i półpłynne pożywienie, przy czym wieczorem je się lekką kolację i bierze środek na przeczyszczenie.
 Następnego dnia robi się lewatywę oczyszczającą, a następnie na pusty żołądek zażywa się lek z pestek dyni.
 Kasza z pestek dyni na robaki (dla dorosłych) Składniki: 300 g pestek, 50-60 g wody, 10-15 g miodu  Oczyszczone pestki rozgnieść w moździerzu, dodając stopniowo po 10-15 kropli wody.
 Na końcu domieszać miód.
 Kaszę z pestek dyni należy zjeść w ciągu jednej godziny, a po 2-3 godzinach wziąć jakiś środek na przeczyszczenie (30 g oleju rycynowego lub 15-30 g gorzkiej soli).
 Jeść można dopiero po 1-2 godzinach po zażyciu środka przeczyszczającego.
 Pestki z dyni przeciw robakom przewodu pokarmowego  60 g pestek wymieszać z 30 g cukru pudru i dobrze je rozgnieść.
 Zażywać 2 łyżeczki na czczo rozpuszczone w filiżance kakao.
 Po 5 godzinach należy zażyć jakiś środek przeczyszczający w celu pozbycia się martwych robaków.
 Jeżeli jednorazowa kuracja nie przyniesie skutku, należy ją powtarzać przez kilka następnych dni.
 Pestki z dyni przeciwko tasiemcowi  1.
 Dla dorosłych: Rozetrzeć z wodą lub mlekiem na gęstą papkę lub zmiksować 150-250 g świeżych pestek dyni, dodać do smaku syropu owocowego lub miodu.
 Podzielić na 2 części i przyjąć je rano na czczo w 2 porcjach w odstępie 30 minut.
 Po 2-3 godzinach wypić 2 łyżki stołowe oleju rycynowego lub siarczan magnezu (1-2 łyżki stołowe na szklankę wody).
 Dla dzieci: W zależności od wieku, podać 30-100 g pestek, przygotowanych jak wyżej.
 Jako środka przeczyszczającego podać 1-2 łyżeczki oleju rycynowego lub siarczan magnezu w ilości 100-250 mg na 1 kg wagi ciała, rozpuszczony w wodzie.
 W razie potrzeby kurację można powtórzyć po 2-3 dniach.
 60-100 sztuk wyłuskanych pestek z dyni należy zjeść od razu jako jeden posiłek.
 Można je wymieszać z powidłami śliwkowymi.
 Po 2 godzinach użyć gorzkiej soli albo oleju rycynowego na przeczyszczenie.
 Kurację powtórzyć jeszcze dwa razy w odstępie 8 dni od wydalenia głowy tasiemca.
 60-80 łuskanych pestek dyni utrzeć w moździerzu z odrobiną wody i cukru.
 Z otrzymanej masy zrobić 3 kulki i zjeść je na czczo.
 Po 5 godzinach wypić 1 łyżkę oliwy z oliwek.
 Wymieszać 3 łyżki tartej marchwi, 1 łyżkę potłuczonych pestek dyni i 2 łyżki oleju i zjeść na czczo.
 Po 3 godzinach zażywać co pół godziny nieco oleju rycynowego, aż tasiemiec wyjdzie.
 Podczas tej kuracji nie można nic jeść.
 Dla dzieci: Utrzeć z miodem lub cukrem 30-150 g pestek dyni (zależnie od wieku dziecka) i podać dziecku na czczo, do popicia podać mlekiem.
 Po 3 godzinach podać 30 g oleju rycynowego.
 Dla dorosłych: Jak wyżej, ale 100-150 g pestek i 2 łyżki rycynusu.
 Pestki z dyni przeciwko glistom  60-200 sztuk pestek dyni utrzeć i wymieszać z cukrem i mlekiem na jednolitą masę.
 Zażywać ją rano i wieczorem.
 Pestki z dyni przeciwko owsikom  Zażywa się 10-15 obranych pestek z dyni, a godzinę później 1 łyżeczkę oleju rycynowego.
 Można też obrane pestki dobrze rozgnieść i wymieszać na jednolitą masę z taką samą ilością surowego mleka.
 Pestki dyni zawierają białeko (27-29%), tłuszcz (36-47%) i węglowodany (11-19%), dlatego ich wartość energetyczna jest 20 razy większa niż miąższu.
 Ze składników mineralnych najwięcej jest fosforu (1,14%), dużo jest także żelaza (10 mg czyli 100 g pestek dyni pokrywa połowę dziennego zapotrzebowania na żelazo).
 Pestki dyni zawierają także znaczące ilości witamin, głównie z grupy B, w tym B1 (0,24 mg), B2 (0,19 mg).
 Są również bogate w lecytynę, która odgrywa ważną rolę w ochronie organizmu przed miażdżycą, różne enzymy, pektynę i kwasy organiczne i przede wszystkim kukurbitacynę działającą przeciwrobaczo.
 Dzięki zawartości kukurbitacyn stanowią bardzo skuteczny lek przeciwrobaczny (zabijający tasiemce, glisty i owsiki).
 Aby zwalczyć wymienione pasożyty należy rano, na czczo, spożyć 250 - 300 gramów świeżych silnie rozdrobnionych nasion dyni, pozbawiwszy je oczywiście najpierw wierzchnich łupin.
 Nasiona dzielimy na dwie równe porcje i zjadamy je w odstępie półgodzinnym.
 Po około 2 godzinach od spożycia przyjmujemy środek przeczyszczający.
 Dla pewności kurację taką można powtórzyć jeszcze po 2 dniach.
 Świeże nasiona dyni można pomocniczo stosować w chorobie lokomocyjnej i zapaleniu gruczołu krokowego (prostata) u mężczyzn.
 Identycznie jak nasiona wszystkich odmian dyni działają nasiona ogórków, melonów i arbuzów (kawonów).
