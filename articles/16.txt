 ﻿Trzy miliony Polaków choruje na cukrzycę, z powodu powikłań tej choroby rocznie umiera 70 tys. z nich.
 A kolejne pięć milionów ma stan przedcukrzycowy – ostrzega Instytut Żywności i Żywienia.
 Sprawdź w naszej galerii, jakie są objawy cukrzycy.
 Jak się przed nią bronić? Zmianą stylu życia.
 W tym może ci pomóc aplikacja Asystent Zdrowego Żywienia, którą przygotowali eksperci IŻŻ.
 Permanentne zmęczenie Cukrzyca to choroba metaboliczna, w przebiegu której we krwi utrzymuje się podwyższony poziom cukru.
 Do niedawna lekarze wyróżniali dwa typy cukrzycy: 1 i 2.
 Pierwszy, gdy organizm niszczy komórki trzustki tak, że nie produkuje ona insuliny.
 Drugi charakteryzujący się nie niedoborem insuliny, tylko brakiem wrażliwości komórek organizmu na jej działanie.
 Według najnowszych kryteriów Polskiego Towarzystwa Diabetologicznego, wyróżnia się już kolejne rodzaje choroby: cukrzycę ciężarnych, która pojawia się w okresie ciąży i ustępuje po połogu, a także cukrzycę posterydową.
 Jednym z pierwszych objawów choroby może być nieustanne zmęczenie i senność, która nie mija nawet po ośmiu godzinach snu.
 Nadmierne pragnienie i częstomocz Cukrzyca zwykle wykrywana jest dopiero po 5–12 latach od pojawienia się pierwszych objawów.
 Dlatego bardzo ważne jest, byśmy sami nauczyli się wychwytywać niepokojące zmiany w funkcjonowaniu naszego organizmu.
 W cukrzycy nerki mają problem z odfiltrowywaniem nadmiaru glukozy.
 Wydalają ją z moczem, którego może być nawet trzy litry na dobę.
 Zaczynamy wtedy odczuwać nadmierne pragnienie.
 Zdarza się, że nawet wypicie 10 litrów płynów nie jest w stanie go ugasić.
 Otyłość O wiele częściej na cukrzycą chorują otyli.
 Nawet niewielkie zmniejszenie masy ciała, np. o pięć procent zmniejsza ryzyko zachorowania, albo łagodzi przebieg cukrzycy.
 – Optymalne chudnięcie to 2-4 kg miesięcznie.
 Zwykle udaje się to w trakcie stosowania diety 1500 kalorii – mówi Aleksandra Cichocka z Instytutu Żywności i Żywienia w Warszawie.
 – Szczególnie niebezpieczna jest tzw. otyłość brzuszna.
 W tkance tłuszczowej zwanej trzewną inicjowane są procesy zapalne, które z czasem atakują cały organizm i prowadzą do miażdżycy i cukrzycy – mówi prof. Mirosław Jarosz, dyrektor IŻŻ.
 Używki Cukrzycy sprzyjają również używki – zwłaszcza nadużywanie alkoholu i palenie papierosów.
 Nawet jeden wypalony papieros ponosi poziom cukru we krwi.
 Alkohol zaś jest metabolizowany w wątrobie, która zajęta jego rozkładaniem nie ma czasu na właściwe regulowanie poziomu cukru.
 A nawet niewielka ilość wypitego alkoholu podnosi poziom cukru we krwi, za to znaczna – obniża.
 Nadużywanie alkoholu doprowadzić może do rozchwiania metabolicznego organizmu.
 Polskie Towarzystwo Diabetologiczne osobom zdrowym zaleca jak największe ograniczenie spożywania alkoholu, a cukrzykom – całkowitą rezygnację.
 Dieta Najlepsza to ta bez nadmiaru tłuszczu i cukrów, za to bogata w warzywa i owoce.
 Z najnowszego raportu, jaki uniwersytet Harvarda przeprowadził pod kierunkiem prof. Franka Hu wynika, że dieta wegetariańska aż o 20 procent zmniejsza ryzyko zachorowania na cukrzycę typu 2.
 A jeśli jemy głównie świeże warzywa i owoce, a także ciemne pieczywo, przeciwcukrzycowy efekt jeszcze rośnie i to nawet do 34 procent.
 – Trzeba wybierać produkty o niskim indeksie glikemicznym ( IG <55), unikać nasyconych kwasów tłuszczowych, cukru i soli, jeść niewiele, ale często, 4 do 5 razy dziennie – radzi Aleksandra Cichocka z Instytutu Żywności i Żywienia.
 Aktywność fizyczna Brak ruchu sprzyja cukrzycy.
 Większość polskich dzieci nie spędza na zajęciach sportowych nawet godziny dziennie.
 Być może to jeden z powodów tego, że w naszym kraju na cukrzycę zaczynamy chorować coraz wcześniej, nawet jeśli nie jesteśmy obciążeni genetycznie.
 Sport to zdrowie, ale nie mamy na myśli sportu wyczynowego.
 Wystarczy rekreacyjne pływanie, nordic walking, jazda na rowerze i spacery.
 Tylko godzina, ale codziennie! Kontrola ciśnienia Jest bardzo ważna.
 Zwłaszcza po 45. roku życia, bo zachorowanie na cukrzycę wzrasta z wiekiem.
 Mierzyć ciśnienie krwi warto choć raz w roku, bo cukrzyca dopada częściej tych, którzy mają je za wysokie.
 Za prawidłowe uważa się to poniżej 130/85 mm Hg.
 Problemy skórne Objawy cukrzycy mogę dotyczyć jamy ustnej lub skóry.
 Nieświeży oddech o zapachu acetonu, problemy z dziąsłami i nawracające pleśniawki powinny skłonić nie tylko do wizyty u stomatologa, ale i do zmierzenia poziomu cukru we krwi.
 Inne nietypowe objawy, które mogą zwiastować cukrzycę to: grzybica paznokci, z którym nie poradził sobie dermatolog i częste swędzenia skóry.
 Także skaleczenia, które trudno się goją.
 Poziom glukozy we krwi Cukrzyca długo nie daje objawów, a nieleczona lub leczona niewłaściwie może prowadzić do wielu komplikacji – choroby wieńcowej, udaru, niewydolności nerek czy ślepoty.
 Co roku z powodu cukrzycy i jej powikłań umiera ponad 21 tys. Polaków.
 Lekarze przypominają, że każda osoba powyżej 45. roku życia powinna mieć oznaczony poziom glukozy na czczo.
 Ci, u których poziom ten jest lekko podniesiony, powinni powtarzać badanie przynajmniej raz w roku.
 Bez względu na wiek raz w roku badanie to powinny wykonać osoby otyłe i kobiety, które miały cukrzycę ciążową.
 Dwukrotne stwierdzenie poziomu glukozy powyżej 7mmol/l lekarze interpretują jako cukrzycę.
 A jako stan ostrzegawczy sytuację, gdy poziom glukozy na czczo jest podwyższony, ale nie przekracza 7mmol/l.
 Należy wtedy wykonać tzw. krzywą cukrową – doustny test tolerancji glukozy.
 Pacjentowi pobiera się krew najpierw na czczo, a następnie dwie godziny po wypiciu 75 gramów glukozy rozpuszczonej w wodzie.
 Obciążenie genetyczne Jeśli w twojej rodzinie są chorzy na cukrzycę, musisz na siebie uważać.
 Bardzo często chorobę tę dziedziczymy.
 W dodatku jeśli jeden z rodziców choruje na cukrzycę, u dziecka może wystąpić ona wcześniej niż u matki czy ojca.
 A prawdopodobieństwo wczesnego zachorowania będzie także w każdym następnym pokoleniu.
