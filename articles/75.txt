 Cukrzyca, ze względu na jej rozpowszechnienie jest obecnie uważana za chorobę cywilizacyjną.
 Nieodpowiednio leczona może doprowadzić do upośledzenia działania wielu narządów (m.in. nerek, oczu czy serca) i układów.
 Sprawdź, o co trzeba szczególnie zadbać przy cukrzycy typu 2, by nie dopuścić do nieodwracalnych zmian w organizmie.
 Cukrzyca jest efektem zaburzeń produkcji insuliny lub jej niewłaściwym działaniem w organizmie, co skutkuje nieprawidłowym wykorzystaniem glukozy przez komórki organizmu.
 Najczęściej spotykaną postacią cukrzycy (od 80 do 90 proc. wszystkich przypadków) jest cukrzyca insulinozależna, nazywana cukrzycą typu 2.
 Czynnikami sprzyjającymi rozwojowi choroby są uwarunkowania genetyczne i środowiskowe, głównie otyłość brzuszna.
 Do niedawna problem dotyczył przede wszystkim osób starszych.
 Niestety coraz częściej zmagają się z nią osoby młode, a nawet nastolatki.
 Wydawać by się mogło, że przy tak dużej skali problemu, cukrzycy powinni mieć łatwy dostęp do wszystkich niezbędnych informacji.
 Tymczasem wielu z nich nie wie na przykład, czym powinien charakteryzować się dobry glukometr, czyli przenośne urządzenie do pomiaru poziomu cukru we krwi.
 SYSTEMATYCZNE LECZENIE POD NADZOREM LEKARZA Od momentu rozpoznania cukrzycy, jej leczenie trwa całe życie i jest skoncentrowane na utrzymaniu właściwego poziomu glukozy we krwi, jak najbardziej zbliżonego do tego, jaki mają osoby zdrowe.
 Polega na radykalnej zmianie stylu życia, czyli wprowadzeniu odpowiedniej diety i aktywności fizycznej oraz wdrożeniu środków farmakologicznych.
 Leczenie musi być indywidualnie dopasowane do każdego pacjenta, ponieważ obraz choroby jest inny dla każdego przypadku.
 Pacjenci odmiennie reagują na stres, infekcję, wysiłek fizyczny, leki czy jedzenie.
 Zlecone przez lekarza kontrolne badania, wykonywane systematycznie, pozwalają monitorować stan choroby i ewentualnie modyfikować dawkę i typ leków.
 Niestety wielu cukrzyków zaniedbuje wizyty kontrolne, w momencie, gdy wydaje im się, że schorzenie jest “pod kontrolą”.
 Trzeba jednak pamiętać, iż diabetolog powinien być pierwszym źródłem informacji, na przykład o zmieniających się normach dotyczących dokładności glukometru.
 SYSTEMATYCZNA SAMOKONTROLA POZIOMU GLUKOZY WE KRWI ZA POMOCĄ GLUKOMETRU Glukometr to przenośne urządzenie, które pozwala sprawdzić poziom glukozy we krwi.
 Jest niezbędny dla każdego cukrzyka.
 Systematyczna samokontrola glikemii, czyli poziomu cukru we krwi, pozwala na kontrolowanie stanu zdrowia i szybką reakcję w razie potrzeby – modyfikację diety czy zmianę dawkowania leków.
 Czasami osoby chore na cukrzycę mają kilka glukometrów i przy niepokojących wynikach porównują pomiary, najczęściej sugerując się lepszym odczytem.
 To błąd.
 Glukometr powinien być jeden, ale sprawdzony i niezawodny.
 Tymczasem starsze urządzenia często nie spełniają normy EN ISO 15197:2015 dotyczącej ich dokładności.
 Z tego też względu jeszcze w tym roku z aptek znikną paski testowe do aparatów starszego typu.
 Warto już dziś zmienić stary glukometr na nowy, tym bardziej że można to zrobić nieodpłatnie.
 Wystarczy podczas wizyty w poradni diabetologicznej zapytać o nowocześniejsze urządzenie OneTouch Select® Plus lub OneTouch Select Plus Flex® oraz receptę na pasujące do niego paski testowe OneTouch Select® Plus.
 W leczeniu cukrzycy typu 2 bardzo ważną rolę odgrywa dieta.
 W początkowej fazie choroby dzięki właściwie opracowanemu menu, aktywności fizycznej i rezygnacji z używek oraz monitorowaniu glikemii odpowiednim glukometrem, schorzenie można opanować.
 Dopiero gdy choroba jest bardziej zaawansowana, stosuje się doustne leki przeciwcukrzycowe, czy insulinę.
 W zasadzie dieta cukrzycowa nie różni się niczym od standardowo przyjętych, zdrowych posiłków.
 Powinna zawierać wszystkie składniki odżywcze (węglowodany, tłuszcze, białko, witaminy oraz związki mineralne) w odpowiednich proporcjach, zapewniając właściwą kaloryczność.
 Szczególnie istotne jest to, aby spożywane przez cukrzyków produkty posiadały niski indeks glikemiczny (IG), czyli nie podnosiły gwałtownie poziomu cukru we krwi (tabelę produktów z wyszczególnionym indeksem glikemicznym można znaleźć na stronie Instytutu Żywności i Żywienia).
 Trzeba pamiętać, że artykuły spożywcze o wysokim IG powodują nagły wzrost glikemii i równie szybki jej spadek.
 Badania pokazują, że wysoka glikemia poposiłkowa jest czynnikiem sprzyjającym glikacji białek, czyli łączenia się glukozy z białkami i podnosi ryzyko wystąpienia groźnych powikłań.
 Wysoki poziom cukru we krwi może wywoływać bóle głowy, problemy z koncentracją, czy senność.
 Utrzymywanie się takiego stanu – bez leczenia – może skończyć się miażdżycą lub zawałem serca.
 REGULARNE DAWKOWANIE LEKÓW To kolejny element powodzenia w walce z cukrzycą.
 Gwałtowne zmiany poziomu glukozy we krwi, są stanami niebezpiecznymi szczególnie dla diabetyków.
 Mogą one powodować uszkodzenia naczyń krwionośnych różnych narządów, a przez to zaburzać ich pracę.
 Dlatego właśnie od chorych na cukrzycę wymaga się dyscypliny w przyjmowaniu odpowiednich farmaceutyków o właściwej porze.
 To niezwykle istotne, biorąc pod uwagę, że dawki leków przeciwcukrzycowych są dostosowywane indywidualnie do każdego pacjenta.
 AKTYWNOŚĆ FIZYCZNA Cukrzyca nie jest przeciwwskazaniem do aktywności fizycznej, a wręcz odwrotnie.
 Wraz z odpowiednią dietą powinna być stałym elementem wspierającym leczenie cukrzycy.
 Ruch wzmaga wrażliwość tkanek na insulinę i obniża poziom glukozy we krwi.
 Forma ćwiczeń i ich intensywność zależą od możliwości oraz stanu pacjenta.
 Dlatego należy pamiętać, by rodzaj treningów skonsultować wcześniej z lekarzem.
 Intensywniejsze formy ruchu mogą wymagać zmiany diety lub sposobu podawania leków.
 Dla przykładu, jeżeli aplikujemy insulinę w kończynę, która po około 30-60 minutach będzie obciążona na treningu, insulina wchłonie się szybciej, a jej działanie będzie inaczej rozłożone w czasie.
 Jeżeli forma ruchu będzie bardzo wysiłkowa, być może dawkę trzeba będzie po prostu zmniejszyć.
 Cukrzyca, mimo że jest chorobą przewlekłą, pozwala na prowadzenie normalnego życia.
 Wystarczy zachować dyscyplinę: trzymać się diety, systematycznie ćwiczyć i kontrolować poziom cukru we krwi.
