 Domowe sposoby na opryszczkę pozwolą szybko pozbyć się nieestetycznych pęcherzyków na ustach.
 Dzięki nim złagodzisz ból, świąd, uczucie pieczenia i przyspieszysz proces gojenia.
 Sprawdź, jak domowymi sposobami wyleczyć opryszczkę.
 Jak się pozbyć opryszki? Wypróbuj sprawdzone domowe sposoby na opryszczkę.
 Zdaniem niektórych są one równie bezpieczne i skuteczne co apteczne specyfiki, takie jak rozmaite kremy i plastry na opryszczkę.
 Należy jednak znaczyć, że są one najbardziej skuteczne wtedy, gdy pojawiają się pierwsze objawy opryszczki - mrowienie, pieczenie w okolicach warg.
 Pamiętaj - jeśli opryszczka często powraca, zrezygnuj z domowych sposobów i udaj się do lekarza.
 Być może konieczny jest silniejszy środek na receptę.
 Domowe sposoby na opryszczkę - melisa Melisa to zioło, które wykazuje działanie przeciwbakteryjne i przeciwwirusowe.
 Udowodniono naukowo, że zawarte w wodnych wyciągach z liści tego zioła taniny oraz kwasy fenolowe zwalczają m.in. wirusa opryszczki wargowej Herpes simplex.
 Dlatego aby pozbyć się opryszki, wystarczy przyłożyć do zmienionego chorobowo miejsca okłady z melisy.
 Swędzący pęcherzyk można także posmarować olejkiem melisowym.
 Innymi ziołami, które poradzą sobie z opryszczką, są mięta, rumianek i szałwia.
 Wystarczy nasączyć wacik naparem ziołowym i przyłożyć w chore miejsce.
 Domowe sposoby na opryszczkę - miód Miód także wykazuje właściwości bakterio- i wirusobójcze, dlatego również jest jednym ze sprawdzonych sposobów na tę chorobę wirusową.
 Wystarczy posmarować opryszczkę odrobiną miodu, by ograniczyć rozprzestrzenianie się stanu zapalnego.
 Po dotknięciu opryszczki, np. naniesieniu na nią leku, dokładnie umyj ręce.
 Na czas infekcji zrezygnuj z całowania, pożyczania szminek, ręczników i butelek z napojami.
 Walcząc z opryszczką, należy pamiętać o odpowiedniej diecie, która wzmocni organizm.
 Opryszczka uaktywnia się bowiem w chwilach obniżonej odporności organizmu, gdy człowiek jest przemęczony, zestresowany i niedożywiony.
 Domowe sposoby na opryszczkę - aloes Sprawdzonym sposobem na opryszczkę jest także aloes.
 Wystarczy uciąć liść aloesu, ułamać go i miąższ przyłożyć do pęcherzyka.
 Aloes przyspieszy proces gojenia.
 Domowe sposoby na opryszczkę - olejek z drzewa herbacianego Olejek z drzewa herbacianego wykazuje właściwości antywirusowe, odkażające i przyśpiesza proces gojenia ran.
 Aby się o tym przekonać, wystarczy wymieszać kilka kropli olejku z kremem i wmasować w opryszczkę.
 Domowe sposoby na opryszczkę - czosnek i cebula Aby pozbyć się opryszczki, przyłóż do chorego miejsca przekrojony na pół ząbek czosnku lub kawałek cebuli.
 Tego typu okłady należy trzymać krótko - kilka minut.
 Można także przygotować syrop z cebuli i wsmarowywać go (lub przyłożyć wacik nim nasączony) w bolący pęcherzyk.
 Domowe sposoby na opryszczkę - herbata Innym sprawdzonym sposobem na opryszczkę jest przyłożenie do niej ciepłej torebki ze świeżo parzonej herbaty.
 Zawiera ona taniny, które mają właściwości ściągające i działają przeciwwirusowo.
 Kwas acetylosalicylowy na opryszczkę Ulgę powinno przynieść także posmarowanie chorego miejsca umoczoną w wodzie tabletką kwasu acetylosalicylowego (np. polopiryny czy aspiryny).
