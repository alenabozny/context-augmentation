 ﻿Chorzy na AIDS zazwyczaj wstydzą się mówić o swojej chorobie i wolą samodzielnie zmierzyć się ze wszystkimi trudnościami.
 Niestety, przy tak poważnym schorzeniu stała opieka medyczna oraz odpowiednie przygotowanie merytoryczne osób bliskich wydają się koniecznością.
 Jak zatem powinno wyglądać leczenie chorego oraz kto powinien brać udział w procesie terapeutycznym? Zarażeni wirusem HIV nie mają obowiązku mówić o swoim schorzeniu pracodawcy, współpracownikom, znajomym etc.
 Obecność wirusa HIV w organizmie nie powinna wpływać na postrzeganie danej osoby, ani też stanowić przyczynku do zachowań nietolerancyjnych.
 Osoby zarażone muszą być jednak świadome, że HIV jest zaraźliwe i spokojnie może przechodzić na ich partnerów seksualnych.
 Polski Kodeks Karny wyraźnie mówi, że „Kto, wiedząc że jest zakażony wirusem HIV, naraża bezpośrednio inną osobę na takie zakażenie, podlega karze pozbawienia wolności do lat 3″.
 Poinformowanie o swoim stanie osób najbliższych wydaje się zatem obligatoryjne.
 Do kogo zgłosić się po pomoc? Wszelkie informacje odnośnie ośrodków leczniczych zajmujących się terapią osób zarażonych wirusem HIV można znaleźć na stronie Krajowego Centrum ds. AIDS.
 Ośrodki referencyjne znajdują się we wszystkich dużych miastach, a konkretnie w Akademiach Medycznych.
 Niestety, stanowi to duże utrudnienie dla wszystkich osób, które zamieszkują małe miejscowości i nie mają możliwości, aby leczyć się u specjalisty oddalonego często o kilkadziesiąt kilometrów.
 Na szczęście chorzy mogą konsultować się ze specjalistami działającymi z ramienia Krajowego Centrum ds. AIDS, a także udzielać się na licznych stronach internetowych.
 Do najbardziej znanych internetowych serwisów zaliczyć możemy: • http://aids.net.pl • http://www.aids.gov.pl/ • www.pozytywni.net – serwis społecznościowy dla osób zakażonych wirusem HIV W Polsce funkcjonuje coraz więcej punktów diagnostycznych, w których można wykonać darmowe testy przesiewowe na obecność wirusa HIV.
 Ich listę znajdziesz TUTAJ.
 Z testów mogą korzystać zarówno osoby, które chcą potwierdzić obecność wirusa w organizmie, jak i te, które obawiają się, że zostały zarażone.
 Działania prewencyjne są niezwykle ważne i mogą wpłynąć na znaczący spadek liczby zarażonych osób.
 Statystyki medyczne odnotowują zaledwie mały wycinek osób zarażonych.
 Zdecydowana większość pozostaje w nieświadomości i udaje się do lekarza dopiero po pojawieniu się objawów wejścia w ostatnią fazę zakażenia, czyli w zespół nabytego upośledzenia odporności (AIDS).
 Wówczas jest za późno i nie ma większych szans na zahamowanie objawów chorobowych.
