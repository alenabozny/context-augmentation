 ﻿Na alergie zapada coraz większa grupa ludzi na ziemi – wynika to ze statystyk prowadzonych przez światowe służby, zajmujące się monitorowaniem chorób wśród ludności całego globu.
 Wiele uczuleń w większości przypadków nie są niebezpieczna dla życia człowieka, jednak skutecznie utrudniają codzienne funkcjonowanie.
 Za generowanie symptomów odpowiedzialna jest błędna reakcja immunologiczna na pierwotnie nieszkodliwe czynniki, które u nieuczulonych osób nie powodują powstawania stanu zapalnego.
 Jak diagnozuje się alergię? Testy alergiczne W przypadku niektórych uczuleń, wykonywanie specjalistycznych badań nie jest konieczne.
 Czasem wystarczy tylko wnikliwy wywiad z pacjentem oraz doświadczenie lekarza zebrane w ciągu długiej praktyki, żeby z dość wysokim prawdopodobieństwem określić, jaki rodzaj alergenu odpowiedzialny jest za nieprzyjemne objawy.
 Niekiedy jednak zachodzi konieczność zidentyfikowania go na podstawie testów skórnych.
 Polegają one na przykład na punktowym nanoszeniu najpopularniejszych czynników alergizujących na skórę i ich obserwacji.
 Czas oczekiwania na rezultaty wynosi około 20 minut, następnie na podstawie zajętego stanem zapalnym obszaru można ustalić, jaki czynnik jest odpowiedzialny za wywoływanie alergii u danego człowieka.
 W tym celu stosuje się specjalną skalę, opartą na ilości „zebranych” plusów.
 Metoda punktowa z nakłuciem skóry jest tylko jednym z wielu sposobów.
 Równie popularne są testy śródskórne, pomagające w diagnostyce alergii typu tzw. natychmiastowego lub opóźnionego.
 Polegają one na wstrzyknięciu roztworu alergenu pod powierzchnię skóry, co skutkuje powstaniem niewielkiego bąbla – jednak stężenie czynnika alergizującego jest wielokrotnie mniejsze, aniżeli w teście punktowym.
 O wiele łatwiejsza droga penetracji pozwala ustalić, czy testy skórne nie były niemiarodajne na skutek opóźnionej reakcji organizmu.
 Wyniki W niektórych przypadkach wyniki badań skórnych mogą być nieco przekłamane, dlatego tak ważny jest szczery wywiad z pacjentem.
 Badanie okazuje się niemiarodajne przy jednoczesnym występowaniu, np. przewlekłej niewydolności nerek, uszkodzeń w obrębie nerwów obwodowych, reakcji anafilaktycznej.
 Kilkanaście dni przed badaniem nie wolno również przyjmować niektórych leków, zawierających ebastynę, cetyryzynę, loratadynę, mizolastynę lub glikokortykosteroidy.
