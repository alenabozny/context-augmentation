 Szczepionka przeciw wirusowi HPV najskuteczniej działa podana do 13 roku życia.
 Wirus HPV to wyjątkowo podstępny przeciwnik.
 Jego przewaga nad nami polega też na tym, że często jest bagatelizowany.
 Często nieświadomi rodzice zarażają nim dzieci.
 Szczepionka przeciw wirusowi HPV (brodawczakowi ludzkiemu HPV) powinna zostać podana, zanim dziewczynka rozpocznie współżycie seksualne.
 Z uwagi na to, że wirus jest przenoszony drogą płciową, to właśnie stosunek płciowy stanowi największe ryzyko zakażenia, zainfekowania się tym wirusem.
 W ten sposób stwarza większe ryzyko zachorowania w przyszłości na raka szyjki macicy.
 Taką granicą umownie przyjętą, jeżeli chodzi o szczepienie przeciwko brodawczakowi ludzkiemu, jest wiek tak około 10-11 lat.
 To jest ta granica bezpieczna, kiedy dziecko może spokojnie wytworzyć sobie odporność przeciwko temu wirusowi i jednocześnie być chronione w przyszłości przed rakiem macicy.
 Szczepionkę HPV najlepiej podać przed 13 rokiem życia.
 Wkrótce na rynku ma się pojawić szczepionka walencyjna, która będzie uodparniać na większość typów wirusa HPV.
 Jak można się zarazić HPV? Wirus HPV przenoszony jest najczęściej drogą kontaktów seksualnych – to ponad 90% zarażeń wirusem brodawczaka ludzkiego.
 Inne drogi transmisji mają drugorzędne znaczenie.
 Proszę pamiętać, że wirus przenosi się tak aktywnie, że ponad 50% aktywnych seksualnie kobiet i mężczyzn jest tym wirusem zainfekowanych.
 Konsekwencją infekcji po 3 – 6 miesiącach jest pojawienie się na skórze i błonach śluzowych zewnętrznych narządów płciowych męskich i żeńskich brodawek zwanych kłykcinami kończystymi.
 Zagrożenie dla płodu Są to wirusy, które również mogą być przekazywane okołoporodowo poprzez łożysko.
 Jeżeli mamy do czynienia z kobietą, która ma kłykciny kończyste, wtedy często zalecane jest cesarskie cięcie, żeby nie narażać dziecka na jakieś zmiany w okolicach krtani i górnych dróg oddechowych.
 Jeśli chodzi o metody leczenia, to staramy się w jakiś sposób zniszczyć te zmiany.
 Jest to albo krioterapia – czyli niskie temperatury, albo łyżeczkowanie, chirurgiczne usuwanie; mogą to być także rozmaite preparaty.
 Część z nich stosowana jest w gabinetach dermatologicznych albo zalecane są do stosowania w domu.
 Jest taki krem, który wzmaga odporność organizmu powodując lekki stan zapalny – powoduje, że niszczone są nie tylko te brodawki, które widzimy, ale również te, które jeszcze są w fazie tworzenia.Uwaga! Wirus może zostać przekazany dziecku przez osobę zakażoną za pośrednictwem wspólnej pościeli, ręczników etc.
