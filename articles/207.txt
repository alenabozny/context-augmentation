 To położna i ginekolog decydują o tym, kiedy rodzącej mamie trzeba pomóc.
 Nie panikuj, gdy usłyszysz, że „konieczne będą kleszcze”.
 One – podobnie jak inne instrumenty, z których korzystają lekarze – są po to, by szybko i przede wszystkim bezpiecznie dla Was zakończyć poród.
 Oksytocyna przy porodzie Jest to hormon (wydzielany przez tylny płat przysadki mózgowej), który powoduje skurcze mięśni macicy.
 Kiedy i przy jakim porodzie się ją podaje.
 Organizm ciężarnej produkuje zwykle tyle oksytocyny, że wystarczy ona do wywołania potężnych skurczów macicy, a tym samym do skrócenia i rozwarcia jej szyjki (sprawdź, co może dziać się z szyjką macicy).
 Zdarza się jednak, że oksytocyny jest za mało.
 Owszem, pojawiają się skurcze, ale są tak słabe, że akcja porodowa się nie rozwija, a macica pracuje na pół gwizdka.
 W takiej sytuacji nie ma innego wyjścia jak podanie oksytocyny, gdyż inaczej maleństwo nie wydostanie się samo na świat.
 Jak działa oksytocyna.
 Czeka Cię wenflon, kroplówka i hormon, który kropla po kropli spływa do Twojego organizmu.
 Ile? To zależy od Twoich potrzeb i reakcji na oksytocynę.
 Przez cały czas będziesz pod kontrolą – KTG rejestruje skurcze macicy (sprawdź, jak przebiega badanie KTG), a także ich natężenie (usłyszysz też tętno maleństwa).
 Ani w czasie porodu, ani po narodzinach malucha.
 Oksytocyna to hormon fizjologiczny.
 Bez niej dzieci nie urodzą się w sposób naturalny.
 Groźne mogłoby być jedynie przedawkowanie, ponieważ po skurczu macicy nie nastąpiłby jej rozkurcz.
 Oznaczałoby to wstrzymanie dostawy krwi i dziecko mogłoby się udusić (dlatego praca macicy i tętno dziecka są przez cały czas monitorowane).
 Kleszcze przy akcji porodowej Przypominają dwie duże łyżki – ich kształt jest dopasowany do główki dziecka.
 Kiedy i przy jakim porodzie się je stosuje.
 W stanach zagrożenia płodu, kiedy lekarz musi jak najszybciej wydobyć dziecko, a cięcie cesarskie nie jest już możliwe (głowa dziecka znajduje się w kanale rodnym).
 Również wtedy, gdy rodząca nie ma już siły, aby sama wyprzeć dziecko.
 Zabieg kleszczowy zdecydowanie skraca drugi okres porodu.
 Jak działają kleszcze.
 Używa się ich tylko podczas skurczów macicy.
 Lekarz kleszczami obejmuje główkę płodu i delikatnie ciągnie w dół.
 Pacjentka powinna wspomagać ten zabieg parciem.
 Po użyciu kleszczy dziecko może mieć otarcia naskórka na głowie, które znikną po kilku dniach.
 Czasem użycie kleszczy łączy się z urazami kanału rodnego, większą utratą krwi i większym nacięciem krocza.
 Ale to nie wszystko.
 Ich zastosowanie często jest bardzo stresujące.
 Mama może taki poród kojarzyć z czymś nieprzyjemnym.
 Dlatego ważne, abyś wiedziała, co się dzieje.
 Masz prawo (i korzystaj z niego) do zadawania pytań, a lekarze mają obowiązek odpowiedzieć – pamiętaj jednak, że czasem nie ma na to czasu (przeczytaj o: rewolucji na porodówce i nowych prawach mamy i dziecka).
 Próżniociąg w czasie porodu Inaczej nazywany vacuum.
 Składa się z urządzenia wytwarzającego podciśnienie oraz z plastikowej lub metalowej płaskiej przyssawki.
 Kiedy i przy jakim porodzie się go stosuje.
 Podobnie jak kleszcze położnicze, czyli w stanach zagrożenia płodu, gdy lekarz musi jak najszybciej wydobyć dziecko.
 To, czy użyje jednego, czy drugiego, zależy tylko od prowadzącego poród (doświadczonego lekarza, nigdy położnej).
 Jak działa próżnociąg.
 Używa się go tylko podczas skurczów macicy – przyssawkę przykłada się do główki i lekarz ciągnie dziecko w dół.
 Na głowie maluszka może pojawić się obrzęk, który wchłonie się po dwóch, trzech dniach.
 Użycie próżniociągu, podobnie jak kleszczy, nie należy do najprzyjemniejszych.
 Mama może narzekać na urazy fizyczne oraz przeżyć duży stres.
