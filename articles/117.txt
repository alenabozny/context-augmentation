 Witamina D w odpowiednim stężeniu sprawia, że kości są mocne, a zęby zdrowe.
 Właściwy poziom tej witaminy to również sprawne funkcjonujący układ krążenia, szczupła sylwetka, a także mniejsze ryzyko rozwoju raka.
 W związku z tym zarówno nadmiar, jak i niedobór witaminy D w organizmie może zaszkodzić.
 Sprawdź, jakie są objawy nadmiaru i niedoboru witaminy D.
 Witamina D pełni bardzo wiele ważnych funkcji w organizmie.
 Aby mogła je pełnić prawidłowo, musi być dostarczana do organizmu w odpowiednich dawkach.
 Zarówno nadmiar, jak i niedobór witaminy D w organizmie może zaszkodzić.
 Do przedawkowania witaminy D zwykle dochodzi w wyniku przyjęcia w nadmiarze (dawki cztery razy większej niż zalecana) preparatów witaminowo-mineralnych.
 Z kolei niedobór zwykle jest powodowany niewystarczającą ekspozycją na słońce.
 By powstała właściwa ilość witaminy D, wystarczy 20-minutowy spacer po słońcu.
 Jednak wiosną i latem zwykle używa się kremów z wysokim filtrem, chroniąc się przed poparzeniem.
 Z kolei jesienią i zimą z oczywistych powodów proces produkcji witaminy D w skórze jest niewystarczający, stąd jej niedobory.
 Witamina D - objawy nadmiaru utrata apetytu, nudności, zwiększone uczucie pragnienia, osłabienie, wzmożone oddawanie moczu, pocenie się, biegunka, wymioty, świąd skóry, ból głowy i oczu.
 Witamina D - skutki nadmiaru Przedawkowanie witaminy D doprowadza do gromadzenia się wapnia w tkankach, m.in. w sercu, a w szczególności w tętnicach i nerkach.
 W konsekwencji dochodzi do zaburzenia pracy serca i ośrodkowego układu nerwowego.
 Ponadto zwiększa się zapadalność na kamicę pęcherzyka żółciowego oraz nerek.
 Przedawkowanie witaminy D jest również niebezpieczne dla płodu, gdyż może powodować jego deformacje, a także choroby kości u noworodka.
 Witamina D - objawy niedoboru bóle kostno-mięśniowe, choroby przyzębia, utrata apetytu, biegunka, bezsenność, zaburzenia widzenia, niesmak i pieczenie w jamie ustnej i gardle.
 U niemowląt pojawia się nadmiernie płaska główka z tyłu (na skutek rozmiękania kości czaszki), a na czole mogą pojawić się wypukłe guzy czołowe.
 Opóźnia się także proces zrastania ciemiączka.
 Z kolei na skutek krzywicy żeber i słabości mięśni brzucha dziecko może mieć tzw. „żabi” brzuszek (gdy leży, brzuszek rozlewa się na boki).
 Witamina D - skutki niedoboru.
 Niedostateczna ilość tej witaminy przyczynia się do rozwoju krzywicy u małych dzieci, a u dorosłych do osteoporozy i tzw. osteomalacji, która jest właściwie tym samym co krzywica – rozmiękaniem kości.
 Poza tym słabnie siła mięśni, w związku z tym mogą się pojawiać problemy z chodzeniem, a prawie zawsze występują bolesne kurcze.
 Ponadto niedobór witaminy D zwiększa ryzyko rozwoju otyłości, chorób układu krążenia (szczególnie nadciśnienia tętniczego), cukrzycy, chorób zapalnych, autoimmunologicznych (np. stwardnienie rozsiane, reumatoidalne zapalenie stawów, toczeń) oraz nowotworów (piersi, prostaty, jelita grubego).
 Niedobór witaminy D może także przyśpieszyć proces starzenia.
 Z kolei niedobór witaminy D w czasie życia płodowego może doprowadzić do zaburzenia rozwoju mózgu dziecka i być przyczyną trwałego uszkodzenia funkcji mózgowych, przez co zwiększa ryzyko wystąpienia schizofrenii czy autyzmu.
 Niedobór witaminy D może być bardzo groźny.
