 Nasz organizm funkcjonuje dzięki tysiącom procesów i reakcji biochemicznych zachodzących w każdej sekundzie.
 Wymagają one ściśle określonych warunków i udziału konkretnych czynników, wśród których jedną z najważniejszych grup stanowią hormony.
 Są to substancje regulatorowe produkowane w organizmie przez tkanki oraz gruczoły dokrewne.
 Ich główną funkcją jest stabilizacja metabolizmu poprzez pobudzanie i hamowanie różnorodnych reakcji biochemicznych.
 Wszystko to powinno się odbywać w optymalnym czasie, gdyż każdy pojedynczy proces jest ważny i wpływa na całość funkcjonowania ustroju.
 Od poziomu hormonów zależy intensywność pracy wszystkich narządów i utrzymywanie homeostazy – optymalnego środowiska wewnętrznego, w którym dany proces biochemiczny ma się odbywać.
 Jednym z najważniejszych hormonów, którego wartość anaboliczną udowodniono już dawno temu, jest testosteron zaliczany do grupy steroidów.
 To podstawowy męski hormon płciowy produkowany przez komórki Leydiga w jądrach, korę nadnerczy oraz jajniki i łożysko.
 Wpływa na poziom libido i przebieg spermatogenezy (proces powstawania i dojrzewania plemników).
 Wykazuje również działanie anaboliczne – jego wysoki poziom pobudza syntezę białek i sprzyja zwiększaniu masy mięśniowej.
 Istnieje mylny pogląd, że fakt spadku poziomu testosteronu dotyczy wyłącznie mężczyzn po 35. roku życia.
 Rzeczywiście obniża się wraz z wiekiem, ale mają na to wpływ i inne czynniki, takie jak styl życia czy nieodpowiednie nawyki żywieniowe.
 Stąd i osoby sporo młodsze mogą cierpieć na zaburzenia hormonalne i wiek nie jest jedynym wyznacznikiem wahań ilości męskiego hormonu płciowego.
 Wspomniane niewłaściwa dieta oraz stosowanie używek takich jak papierosy czy alkohol obniżają poziom tego hormonu.
 Ponadto u osób młodych można również odnotować spadek aktywnego biologicznie testosteronu na skutek nie tylko błędów żywieniowych, ale też braku aktywności fizycznej i odczuwanego stresu.
 Czynniki te zaburzają aktywność metaboliczną organizmu, co prowadzi do niekorzystnych zmian hormonalnych.
 To że jesteś młody nie oznacza zatem, że ten problem Cię nie dotyczy! W obszernym raporcie opublikowanym w 2008 roku na łamach „Journal of Clinical Endocrinology & Metabolism” dowodzono, że to właśnie wywołane nieodpowiednim stylem życia zmiany metaboliczne są jednym z głównych powodów niskiego poziom testosteronu u mężczyzn, i to niezależnie od wieku! Dieta odgrywa w tym przypadku niezwykle ważną rolę.
 Przykładowo – niedobór witaminy D, na który wbrew pozorom najczęściej cierpią sportowcy, ma ogromne znaczenie w jego produkcji.
 W przedstawionych na sympozjum American Orthopedic Society for Sports Medicine w 2011 r. badaniach potwierdzono, że związek ten sprzyja prawidłowej regeneracji mięśni i utrzymywaniu wysokiego tempa anabolizmu.
 Niedobory witaminy D prowadzą nie tylko do wahań hormonalnych, ale także zwiększają częstotliwość występowania kontuzji.
 Zapytacie, co jeszcze? Przyjrzyjmy się innym składnikom diety! Duża ilość prostych cukrów i niezdrowego nasyconego tłuszczu, których pełno w przetworzonej żywności, prowadzi do ograniczenia syntezy męskich hormonów anabolicznych, a sprzyja produkcji hormonu stresu – kortyzolu.
 Efektem tego jest ograniczenie postępów treningowych, spadek masy mięśniowej i nasilenie procesów prowadzących do akumulacji tłuszczu w organizmie.
 Mam nadzieję, że to już wystarczy, aby przekonać was, że niski poziom testosteronu nie dotyczy jedynie mężczyzn po 35. roku życia.
 To mit! I każdy z nas, niezależnie od wieku, może być narażony na jego deficyt i wynikające z tego niedogodności! Doping w sporcie, w szczególności testosteronem, jest – i owszem – szybkim sposobem na zwiększenie tempa anabolizmu i poziomu muskulatury.
 Efekt iniekcji hormonalnych jednak zawsze związany jest z bardzo przykrymi i niebezpiecznymi skutkami ubocznymi.
 Podawanie testosteronu domięśniowo jest znacznie bardziej groźne niż w przypadku przyjmowania środków doustnych.
 Często się zdarza, że stosujący go sportowcy ulegają stanom trudnej do kontrolowania agresji, nie mieszczącej się w ogólnie uznawanych normach zachowania.
 Wydłużone przyjmowanie zastrzyków może doprowadzić do zaburzeń emocjonalnych, a nawet depresji posterydowej.
 Niepożądanym skutkiem ubocznym jest też ginekomastia.
 To powodowany stosowaniem dużych dawek testosteronu (lub innych syntetycznych androgenów) przerost tkanki tłuszczowej w obrębie sutków.
 Psuje ona wizualny efekt sylwetki, i nie pomogą tu nawet największe mięśnie klatki piersiowej.
 Długotrwałe stosowanie domięśniowych zastrzyków sterydowych może także zaowocować przerostem gruczołu prostaty oraz bezpłodnością.
 Do mniej groźnych, ale przykrych dla oka skutków stosowania „koksu” należą też m.in. przedwczesne łysienie albo nadmierne owłosienie skóry, np. pleców, czy trądzik sterydowy.
 Zjawiska te towarzyszą bezpośrednio cyklom iniekcji hormonalnych, jednak najgorsze jest to, co przychodzi po ich zaprzestaniu.
 Organizm nie jest w stanie wrócić do prawidłowego regulowania metabolizmu, w tym do naturalnej produkcji optymalnych ilości testosteronu.
 Tak! Doping upośledza wydzielanie naturalnego hormonu i gdy podawany jest z zewnątrz, poziom aktywnego biologicznie, naturalnego związku drastycznie spada, co powoduje trwałe upośledzenie funkcji wydzielniczych.
 Co zrobić, kiedy dotknie nas problem obniżonego poziomu testosteronu? I czy istnieją naturalne sposoby pomagające zwiększyć jego syntezę niezależnie od tego, czy mamy lat 18, 23 czy 35? Naukowcy odkryli ostatnio nową broń w walce o podwyższenie poziomu tego najważniejszego męskiego hormonu o działaniu anabolicznym.
 Jest nią kwas D-asparaginowy (DAA) – swoisty aminokwas powstający w wyniku reakcji fizjologicznych, które zachodzą w przysadce mózgowej, jądrach i podwzgórzu.
 Nie buduje on jednak białek, pełniąc nieco odmienne funkcje.
 Organizm wytwarza go w procesie, w którym lewoskrętny kwas asparaginowy (kwas L-asparaginowy) przekształcany jest w swoją prawoskrętną formę „D”, czyli DAA.
 Związek ten ma zdolności detoksykacyjne – bierze czynny udział w rozkładzie amoniaku, zabezpieczając organizm, a w szczególności ośrodkowy układ nerwowy, przed jego niekorzystnym wpływem.
 Co dla nas najważniejsze – kwas D-asparaginowy zwiększa poziom aktywnego testosteronu, potęgując tym samym anaboliczny efekt wywołany treningiem.
 DAA w całkowicie bezpieczny i efektywny sposób stymuluje produkcję tego hormonu, powodując nasilenie syntezy protein i hipertrofię włókien mięśniowych.
 Ponadto wykazuje bardzo korzystny wpływ na libido i sprawność seksualną u mężczyzn, a jego działanie objawia się bardziej stabilną erekcją oraz sprzyja wydłużeniu orgazmu, co przekłada się na zwiększenie satysfakcji erotycznej i poprawę jakości współżycia.
 Jak już wspomniałem, duże ilości kwasu D-asparaginowego występują w przysadce mózgowej – nadrzędnym gruczole wydzielniczym.
 DAA wykazuje silny wpływ na poziom hormonu lutenizującego (LH) wytwarzanego w jej przednim płacie przez komórki gonadotropowe.
 LH zwany lutropiną pobudza komórki śródmiąższowe jąder do produkcji testosteronu.
 U osób przyjmujących DAA może również dojść do zwiększenia poziomu GABA oraz dopaminy.
 A zatem kwas D-asparaginowy wykazuje szczególny wpływ na gospodarkę hormonalną, wzmagając produkcję hormonów i anabolizm na wielu płaszczyznach jednocześnie, stymulując poziom lutropiny (LH), zwiększając naturalną biosyntezę oraz wytwarzanie testosteronu i pobudzając receptory GABA-ergiczne.
 Ponadto ma właściwości ochronne w obszarze neuroendokrynnym i co najważniejsze, doskonale się wchłania, bez problemu pokonując barierę krew-mózg.
 Wspominałem już o związku DAA z hormonem luteinizującym, czyli lutropiną, i wpływie DAA na zwiększenie wydzielania testosteronu poprzez stymulację sekrecji LH.
 W przestrzeniach śródmiąższowych jąder znajdują się właściwe „fabryki testosteronu” – komórki Leydiga.
 Na ich powierzchni zlokalizowane są specjalne receptory, które wiążąc hormon luteinizujący rozpoczynają produkcję komórkowego mediatora cAMP (cyklicznego adenozynomonofosforanu).
 cAMP jest przekaźnikiem II stopnia, który przenosi do wnętrza komórek Leydiga sygnał do rozpoczęcia syntezy testosteronu.
 Stopień związania lutropiny ze specyficznymi receptorami odzwierciedla bezpośrednio intensywność procesów wytwórczych męskiego hormonu.
 Jak zatem DAA wpływa na produkcję testosteronu? Kwas D-asparaginowy wiąże się z receptorami N-metylo-D-asparaginianu (NMDA), których funkcją jest przewodzenie jonów wapnia, potasu oraz sodu.
 Stymulacja receptorów NMDA zwiększa produkcję gonadotropin (GnRH) oraz hormonu lutenizującego (LH).
 DAA pobudza produkcję GnRH i tym samym lutropiny, co powoduje uwolnienie jeszcze jednego hormonu – FSH (folikulotropowy).
 Oba współdziałając ze sobą prowadzą do intensyfikacji procesów zachodzących w jądrach, których efektem jest produkcja i uwolnienie testosteronu.
 Pobudzenie receptorów NMDA przez DAA daje efekt zwiększenia poziomu nie tylko tego ostatniego, ale także hormonu wzrostu (GH).
 Podczas całego cyklu reakcji, prowadzących do aktywacji wspomnianych wcześniej receptorów, w podwzgórzu wydzielana jest jeszcze somatoliberyna GH-RH pobudzająca przysadkę mózgową do sekrecji somatotropiny.
 Stosowanie DAA może więc niejako wywoływać spotęgowany efekt anaboliczny związany ze wzmożoną produkcją i sekrecję testosteronu oraz hormonu wzrostu jednocześnie.
 Kwas D-asparaginowy to innowacyjny i całkowicie bezpieczny modulator androgeniczny.
 Jego suplementacja może być polecana dla większości osób, gdyż działa wielopłaszczyznowo.
 Sportowcy mogą szybko odczuć wpływ DAA na rozwój i regenerację tkanki mięśniowej – efekty wynikające z podniesienia poziomu najbardziej anabolicznych hormonów (testosteronu i somatotropiny).
 DAA poprawia sprawność seksualną, może zwiększać objętość nasienia oraz podnosi poziom libido.
 Składnik ten poprawia erekcję i przedłuża odczuwanie orgazmu.
 Wpływa też poniekąd na polepszenie sprawności psychicznej ze względu na wzmożenie procesów wydzielania dopaminy zwanej hormonem szczęścia.
 Ten neuroprzekaźnik w układzie podkorowym wpływa na koordynację ruchową i napięcie mięśni.
 Dodajmy do tego, że naukowymi badaniami poparto efektywność związku jako bezpiecznego suplementu.
 Wpływ DAA na poziom testosteronu i lutropiny udowodnili naukowcy z Uniwersytetu w Neapolu.
 W przeprowadzonej na mężczyznach w wieku 26–37 lat próbie klinicznej trwającej 12 dni analizowano wpływ suplementacji 3 g kwasu D-asparaginowego w odniesieniu do grupy przyjmującej placebo.
 U osób stosujących DAA poziom testosteronu wzrósł średnio o 40%, natomiast lutropiny (LH) o 25%.
 Badanie zostało opublikowane w 2009 roku w prestiżowym wydawnictwie „Reproduction Biology & Endocrinology” i potwierdziło skuteczność działania DAA w tym względzie u młodych i zdrowych mężczyzn.
 Firma TREC NUTRITION chcąc oddać w ręce swoich klientów najwyższej jakości, skuteczny, bezpieczny i ekonomiczny suplement wspomagający produkcję męskich hormonów stworzyła DAA ULTRA.
 Preparat zawiera farmaceutycznej jakości kwas D-asparaginowy w postaci kapsułek KING SIZE.
 Dzięki temu dzienna porcja suplementu dostarcza aż 3000 mg DAA, czyli dawkę, której wpływ na poziom testosteronu potwierdzono w badaniach klinicznych.
 DAA ULTRA pomaga zintensyfikować efekty treningów i przywrócić do normy rozchwianą w skutek błędów dietetycznych oraz intensywnego trybu życia gospodarkę hormonalną.
 To produkt, dzięki któremu już po krótkim czasie stosowania mięśnie staną się twarde, silne i masywne.
 DAA ULTRA zawiera składnik aktywny o udokumentowanym naukowo działaniu, nie tylko wspomagający sam proces steroidogenezy, ale także pozwalający znacząco poprawić jakość współżycia seksualnego.
