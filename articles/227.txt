 Wyniki testów, które przedstawiono na corocznej konferencji amerykańskiego stowarzyszenia onkologicznego w Chicago wzbudziły sensację.
 Mogą stanowić początek nowej ery leczenia raka.
 Eksperci twierdzą, że od wynalezienia cudownego lekarstwa dzieli naukowców tylko krok.
 Każdy organizm ma własny układ odpornościowy, który chroni przed chorobami, patogenami oraz komórkami nowotworowymi.
 I właśnie ten potencjał postanowili wykorzystać naukowcy.
 Immunoterapia okazała się być niezwykle skuteczna, a wyniki zaskakujące.
 Duża skuteczność Podczas eksperymentalnego leczenia w Wielkiej Brytanii u ponad połowy pacjentów z zaawansowanym czerniakiem złośliwym nowotwór zmniejszył się, a kontrola nad postępem choroby została odzyskana.
 Natomiast leczenie najczęstszych rodzajów raka płuc podwoiło szanse przeżycia niektórych pacjentów.
 W teście wzięło udział 950 osób.
 Leczenie rozpoczęto dwa lata temu, więc nie wiadomo jeszcze, ile lat życia zyskali chorzy.
 Cena zdrowia jest wysoka.
 Koszt czterech zabiegów przy użyciu jednego z opracowanych leków wynosi 100 tysięcy funtów.
 Drugi lek ma zostać dopuszczony do stosowania w Europie tego lata.
 Immunoterapia - Immunoterapia może zastąpić chemioterapię w standardowych procedurach leczenia w ciągu najbliższych pięciu lat - powiedział profesor Roy Herbst, szef onkologii klinicznej w Centrum Onkologii w Yale.
 - Myślę, że jesteśmy świadkami zmiany paradygmatu metody leczenia raka - dodał.
 - Nowotwory rozwijają się, ponieważ udaje im się ukryć przed systemem odpornościowym i zamaskować zagrożenie, jakie stwarzają.
 Immunoterapia obnaża komórki rakowe i alarmuje układ odpornościowy - poinformował profesor Peter Johnson, z zespołu badań nad rakiem w Wielkiej Brytanii.
 Kolejne sukcesy W ubiegłym tygodniu naukowcy ogłosili także kolejny sukces.
 Okazało się, że pobudzić do działania system immunologiczny może także zmodyfikowany genetycznie wirus opryszczki.
 To kolejny przełom w leczeniu raka skóry.
 Przed naukowcami jest jeszcze wiele pracy.
 Od teraz będzie miała ona jednak zupełnie nowy wymiar.
