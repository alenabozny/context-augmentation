 Żeby skutecznie zapobiegać grypie i jej powikłaniom powinieneś zaszczepić się przeciwko grypie.
 Jak często się szczepić Powinieneś powtarzać szczepienie co sezon epidemiczny, ponieważ wirusy grypy podlegają bardzo częstym zmianom genetycznym.
 Zmienność wirusa grypy powoduje, że skład szczepionki na każdy kolejny sezon epidemiczny musi być sprawdzany i uaktualniany.
 Pamiętaj też, że poziom przeciwciał, które powstają w wyniku szczepienia, spada wraz z upływem czasu.
 Może więc nie być wystarczająco wysoki, aby zabezpieczyć cię przed zachorowaniem w kolejnym sezonie epidemicznym.
 Kto kwalifikuje do szczepienia Do szczepienia zakwalifikuje cię lekarz, który wystawia też receptę na szczepionkę.
 Szczepienie może wykonać wyłącznie lekarz lub pielęgniarka.
 Kto powinien się zaszczepić Każdy, kto chce uniknąć zachorowania na grypę, a w szczególności: zdrowe dzieci od 6 miesiąca do 18 roku życia, zwłaszcza od 6 do 60 miesiąca życia, osoby w podeszłym wieku (powyżej 55 lat), chorzy na astmę i inne przewlekłe schorzenia układu oddechowego, osoby z chorobami układu krążenia i nerek, o obniżonej odporności (np. po przeszczepach, zakażeni HIV) i chorzy na nowotwory układu krwiotwórczego, osoby chore na cukrzycę, kobiety w ciąży lub planujące ciążę.
 Zaszczepić powinny się również osoby, które mogą przenosić grypę na osoby z grup wysokiego ryzyka oraz osoby zdrowe mogące stanowić źródło zakażenia dla tych osób.
 Są to m.in. pracownicy ochrony zdrowia, szkół, handlu, transportu oraz inne osoby narażone na kontakty z dużą liczbą ludzi.
 Kiedy się szczepić Powinieneś się zaszczepić przez sezonem zachorowań na grypę, zwłaszcza jeśli należysz do grupy podwyższonego ryzyka.
 Zalecamy jednak również szczepienia między listopadem a marcem.
 O czym pamiętać kupując szczepionkę Pamiętaj, że wszystkie szczepionki przeciwko grypie zarejestrowane w Polsce są równoważne immunologicznie – od ciebie zależy, którą wybierzesz (np. dostępną w twojej aptece).
 Wirus zawarty w tych szczepionkach nie rozmnoży się w twoim organizmie i nie wywoła choroby, lecz wytworzy przeciwciała ochronne (tzw. szczepionki inaktywowane).
 Kupując szczepionkę koniecznie sprawdź, czy jest ona ważna w aktualnym sezonie epidemicznym.
 Bezpłatne szczepienia w samorządach W Polsce w wielu województwach samorządy lokalne przeznaczają środki na bezpłatne szczepienia przeciwko grypie dla osób po 50 – 65 roku życia, które niejednokrotnie są w grupie wysokiego ryzyka.
 Przedział wiekowy w jakim oferowane są darmowe szczepienia przeciwko grypie zależy od decyzji wydziału zdrowia i spraw społecznych danego urzędu miasta i różni się w zależności od województwa.
 Kto nie powinien szczepić się przeciwko grypie Nie każdy może zaszczepić się przeciwko grypie.
 Do najważniejszych przeciwwskazań należą: ostre choroby gorączkowe, udokumentowane uczulenie na białko jaja kurzego (każdy gabinet musi mieć zestaw antywstrząsowy), uczulenie na śladowe ilości antybiotyku zawarte w szczepionce (split- neomycyna, subunit-gentamycyna), zespół Guillaina-Barrégo, stwierdzony w okresie 6 tygodni od poprzedniego szczepienia przeciwko grypie.
 Skuteczność szczepień Liczne badania wykazują, że skuteczność szczepionek przeciwko grypie wynosi: od 70% do 90% – w przypadku ludzi zdrowych poniżej 65 roku życia, od 50% do 70% – w grupach podwyższonego ryzyka.
