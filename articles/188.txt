 Okres jesienno-zimowy to nieustanna walka z wirusami, które mogą powodować bóle mięśni stawów, gorączkę i zapalenie górnych dróg oddechowych.
 Odczuwając już pierwsze objawy choroby, warto zacząć przyjmować leki, które złagodzą i wyleczą nasze dolegliwości.
 Jednym z nich jest Pyralgina®, która jest lekiem przeciwbólowym, przeciwgorączkowym i w mniejszym stopniu przeciwzapalnym.
 Działa także słabo spazmolitycznie.
 Najczęstsze pytania Czym jest Pyralgina®? Lekiem przeciwbólowym i przeciwgorączkowym z grupy pirazolonu.
 Kiedy należy rozpocząć przyjmowanie leku? Gdy występuje temperatura ciała powyżej 38ºC (gorączka) lub dokuczliwy ból.
 SUBSTANCJA CZYNNA Substancją czynną leku jest sól sodowa metamizolu.
 1 tabletka zawiera 500 mg soli sodowej metamizolu.
 Czy lek dostępny jest bez recepty? Tak, jest dostępny bez recepty.
 Czy w tym samym czasie można przyjmować inne leki i alkohol? W czasie kuracji nie należy pić alkoholu, a w przypadku zażywania leków przeciwzakrzepowych, pochodnych kumaryny, doustnych leków przeciwcukrzycowych, fenytoiny i sulfonamidów przeciwbakteryjnych, cyklosporyny, barbituranów, inhibitorów MAO i chlorpromazyny należy skonsultować się z lekarzem.
 Czym może skutkować przedawkowanie leku? Zatruciem, które objawia się: zawrotami głowy, szumami w uszach, zaburzeniami słuchu, pobudzeniem psychoruchowym, bólami brzucha, wymiotami, uszkodzeniem szpiku, wątroby i nerek.
 Wiele leków należy ostrożnie stosować u pacjentów z podwyższonym ciśnieniem krwi.
 W przypadku Pyralginy® jest pod tym względem odwrotnie – należy zachować szczególnie ostrożność w jej stosowaniu u pacjentów z niskim ciśnieniem.
 Należy też zachować ostrożność u pacjentów w wieku podeszłym i kobiet w okresie menopauzy.
 Jak długo lek może być przyjmowany? Do 7 dni.
 Czy konieczna jest zmiana diety podczas stosowania Pyralginy®? Nie jest konieczna zmiana diety.
 Czy lek może być podawany dzieciom? Nie, nie może być podawany dzieciom.
 PODMIOT ODPOWIEDZIALNY Podmiotem odpowiedzialnym są Zakłady Farmaceutyczne POLPHARMA SA.
 Czy mogą przyjmować go karmiące matki i kobiety w ciąży? Nie, nie mogą przyjmować go kobiety karmiące piersią i będące w ciąży.
 Co w wypadku, gdy po 7 dniach stosowania dolegliwości nie minęły? Trzeba skonsultować się z lekarzem, aby dobrał lek odpowiedni do dolegliwości.
 Czym jest Pyralgina®? To lek, w którego składzie znajduje się sól sodowa metamizolu.
 W 1 tabletce mieści się 500 mg tej substancji.
 Innymi składnikami są skrobia ziemniaczana, żelatyna i stearynian magnezu.
 W opakowaniu znajduje się 6 lub 12 białych, podłużnych tabletek.
 Kiedy nie stosować leku Pyralgina®? Nie zaleca się stosowania Pyralginy®, gdy mamy uczulenie na na metamizol lub inne pochodne pirazolonu, lub na niesteroidowe leki przeciwzapalne.
 Nie powinny go stosować też osoby chore na astmę lub te, u których stwierdzono zmiany w obrazie morfologicznym krwi bądź ostrą niewydolność nerek, wątroby czy niedobór dehydrogenazy glukozo-6-fosforanowej.
 Pyralgina® nie powinna być też stosowana jednocześnie z innymi lekami z grupy pochodnych pirazolonu.
 Absolutnie zabronione jest stosowanie tego leku podczas karmienia piersią i w czasie ciąży.
 Należy zachować szczególną ostrożność przy przyjmowaniu leku, gdy występuje u nas skurczowe ciśnienie tętnicze krwi mniejsze niż 100 mm Hg, niewydolność serca, niewydolność nerek, wątroby, choroba wrzodowa żołądka i dwunastnicy, astma oskrzelowa, zapalenie błony śluzowej nosa i zatok.
 Stosowanie Pyralginy® przez dłuższy czas może zwiększyć ryzyko agranulocytozy.
 Jeżeli więc przyjmujemy lek dłużej niż 7 dni i pojawiła się podwyższona temperatura ciała, dreszcze, ból gardła oraz owrzodzenia jamy ustnej, nosa, gardła, narządów płciowych i odbytnicy, należy lek odstawić i natychmiast skontaktować się z lekarzem.
 Inną reakcją, która może pojawić się po przyjmowaniu Pyralginy®, jest reakcja anafilaktyczna.
 Jest ona zagrożeniem dla naszego życia i objawia się obrzękiem twarzy, warg, języka, gardła, zmianami skórnymi: zaczerwienieniem, pieczeniem i świądem, a także ciężkim skurczem oskrzeli, zaburzeniem pracy serca i zmniejszeniem ciśnienia tętniczego krwi.
 Stosowanie z innymi lekami Przed użyciem Pyralginy® należy poinformować lekarza o wszystkich przyjmowanych przez nas lekach, również tych, które nie są dostępne na receptę.
 Lista leków, których przyjmowanie z Pyralginą® powinno być skonsultowane z lekarzem obejmuje: leki przeciwzakrzepowe, leki przeciwcukrzycowe, fenytoinę – lek przeciwpadaczkowy, leki przeciwbakteryjne, barbiturany, leki antydepresyjne.
 Nie należy również przyjmować Pyralginy® i pić alkoholu.
 Absolutnie zabronione jest przyjmowanie Pyralginy® z pochodnymi pirazolonu.
 Nie ma potwierdzonych przeciwwskazań do przyjmowania leku i prowadzenia pojazdów mechanicznych i obsługi maszyn.
 Dawkowanie U dorosłych, u których występuje ból i gorączka, zaleca się przyjmowanie jednorazowo 1–2 tabletek.
 Maksymalnie na dobę można przyjąć 6 tabletek, jednak nie można stosować ich dłużej niż 7 dni.
 W wypadku przedawkowania leku należy natychmiast skonsultować się z lekarzem lub farmaceutą.
 W takiej sytuacji mogą wystąpić zawroty głowy, zaburzenia słuchu, szumy, zmniejszenie ciśnienia tętniczego krwi.
 Po przyjęciu bardzo dużych dawek może pojawić się utrata świadomości, drgawki, a nawet śpiączka.
 Skutkami ubocznymi są też bóle brzucha, wymioty, krwawienia, perforacje, niedokrwistość, uszkodzenie komórek wątroby, nerek oraz zmiany skórne: wysypka, obrzęk, łuszczenie i martwica.
 Bardzo rzadko występującymi działaniami niepożądanymi mogą być napady astmy, zespół Stevensa-Johnsona, czyli pęcherze na błonach śluzowych i narządach płciowych, zespół Lyella – martwica naskórka prowadząca do schodzenia dużych jego powierzchni, wstrząs, małopłytkowość oraz niewydolność nerek.
 W wypadku pominięcia dawki leku, należy zażyć ją najszybciej jak to jest możliwe.
 Pyralgina® powinna być przechowywana w miejscu niedostępnym dla dzieci, w temperaturze poniżej 25 stopni i w oryginalnym opakowaniu.
 Nie wolno stosować leku po upływie terminu ważności znajdującego się na opakowaniu.
