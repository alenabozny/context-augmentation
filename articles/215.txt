 Witamina C (kwas askorbinowy) jest związkiem, którego dobroczynne właściwości znajdują zastosowanie nie tylko w medycynie.
 Witamina C wykorzystywana jest również w kosmetyce, gdyż przeciwdziała starzeniu się skóry, a także chroni przed szkodliwym działaniem promieni UV.
 Jednak na całym świecie znana jest przede wszystkim dlatego, że wspomaga odporność organizmu.
 Jej przyjmowanie zaleca się w leczeniu przeziębień, ale też można brać ją profilaktycznie (co przynosi zdecydowanie większe efekty).
 Ma przyjemnie kwaśny smak i żółtą barwę, dzięki czemu jest ulubioną witaminą dzieci.
 Obecny w witaminie C kwas askorbinowy jest skutecznym przeciwutleniaczem poprawiającym pracę układu krążenia i wykazującym działanie przeciwnowotworowe.
 Sprawdź, jakie jeszcze witamina C ma właściwości, a także co to jest witamina C lewoskrętna i czym różni się od „zwykłej” witaminy C.
 Czym jest witamina C? Witamina C jest powszechnie znaną witaminą, ważną dla prawidłowego funkcjonowania całego organizmu.
 Stawiana jest tuż obok witaminy D i niezbędnej dla zdrowia witaminy B12.
 Bierze czynny udział w wielu różnych procesach, jakie w nim zachodzą.
 Jest kluczowym elementem procesu budowania tkanki łącznej, wiążącej tkanki organizmu i udoskonalającej transport poszczególnych składników między nimi.
 Pod wpływem kwasu askorbinowego wytwarza się również kolagen, dzięki któremu szybciej goją się rany, złamania i siniaki.
 Po najpopularniejszą na świecie witaminę najchętniej sięgamy w okresie jesienno-zimowym, kiedy notuje się największą liczbę zachorowań.
 Niestety dotychczas przeprowadzone badania naukowe wykazały, że przyjmowanie witaminy C w okresie przeziębienia nijak przyczynia się do szybkiego wyzdrowienia.
 Nie zmniejsza częstotliwości, czasu trwania, ani nasilenia objawów choroby.
 Skutek przynosi jedynie systematyczne (najlepiej codzienne) przyjmowanie witaminy C w celach zapobiegawczych, gdyż przyczynia się do skrócenia ewentualnej choroby o około 10%.
 Dodatkowo udowodniono, że witamina C wykazuje największe działanie na osoby intensywnie trenujące, u których zmniejsza ryzyko zaistnienia przeziębienia aż o 50%.
 Wychodzi na to, że witamina C nie spełni swojej roli kiedy infekcja już się rozwinie, ale przyjmowana doraźnie pozwoli jej zapobiec.
 Witamina C – właściwości Witamina C przyczynia się do wytwarzania niezbędnego w funkcjonowaniu organizmu kolagenu, który pełni funkcję białka budulcowego i spaja poszczególne elementy naszego ciała.
 Bezpośrednio wpływa też na jego wygląd.
 Dzięki niej skóra jest jędrna, elastyczna i promienna.
 Wygląd Twojej skóry pozostawia wiele do życzenia? Przyjmuj witaminę C codziennie a opóźnisz tym samym pojawienie się zmarszczek i poprawisz formę skóry.
 Istnieje przekonanie, że witamina C obniża poziom „złego” cholesterolu, a skutecznie podnosi tego „dobrego”.
 Co za tym idzie, zapobiega też niszczeniu tętnic, obniża ciśnienie krwi i rozrzedza ją, chroniąc przy tym przed rozwojem miażdżycy.
 Dodatkowo odmładza odpowiadające za obronę organizmu przed drobnoustrojami białe krwinki oraz pobudza enzymy do wykrywania i niszczenia wolnych rodników.
 (Więcej na temat właściwości witaminy C i innych witamin przeczytasz tutaj: https://diagnozujmy.pl/witaminy-wlasciwosci/).
 Witamina C lewoskrętna – o co chodzi? Istnieją dwa rodzaje witaminy C: lewoskrętna i prawoskrętna.
 Na skutek marketingowych działań wśród społeczeństwa pojawiło się przekonanie, że jedynie ta pierwsza jest najzdrowsza, najlepiej przyswajalna i najskuteczniejsza w leczeniu różnych schorzeń, a witamina C prawoskrętna jest nieskuteczna, wręcz szkodliwa.
 Nie da się ukryć, że wmawianie ludziom nieprawdy stało się dobrym sposobem na łatwy i szybki zarobek.
 „Lewoskrętna” witamina C kosztuje bowiem kilkadziesiąt razy więcej niż „zwykła” witamina sprzedawana w aptekach i jest oferowana jedynie w sieci.
 W pierwszej kolejności warto wyjaśnić, że witamina C, czyli kwas L-askorbinowy jest prawoskrętna.
 Myślenie, że tak nie jest wynika ze zwykłego nieporozumienia.
 Stało się tak przez widniejącą literę „L” w jej nazwie, przez co została mylnie utożsamiona z lewoskrętnością.
 Faktem jest, że wspomniana litera „L” i lewoskrętność oznaczają zupełnie co innego.
 Lewoskrętność wynika z budowy kwasu askorbinowego.
 Trójwymiarowa cząsteczka narysowana na płaszczyźnie w odpowiedni sposób wskazuje, że przyłączenie grupy atomów złożonej z wodoru i tlenu znajduje się po lewej stronie.
 Cząsteczce uznawanej za witaminę C, przypisuje się konfigurację L i prawoskrętność oznaczaną (+).
 W rzeczywistości za witaminę C uznaje się jedynie konfigurację L kwasu askorbinowego, czyli kwas L-askorbinowy.
 Trzeba mieć na uwadze, że każda inna forma kwasu askorbinowego nie jest witaminą C a całkowicie innym związkiem, dlatego nie może być on uznawany za witaminę wykazującą właściwości dobroczynne.
 Bez względu na to co słyszymy w telewizji i czytamy w internecie – wszystkie dostępne na rynku witaminy C to kwas L-askorbinowy.
 Witamina C – fakty i mity  Jak się okazuje, nie tylko przekonanie o tym, jakoby witamina C miała przyspieszyć powrót do zdrowia w przypadku przeziębienia jest nieprawdziwe.
 Na przestrzeni ostatnich kilku lat pojawiły się doniesienia, że wykorzystywanie dużych dawek kwasu L-askorbinowego podawanego dożylnie podczas walki z nowotworem nie przynosi oczekiwanych rezultatów.
 Na bazie dotychczas zebranych wyników badań można stwierdzić, że jest w tym trochę prawdy.
 Z uwagi na działanie antyoksydacyjne zwiększone dawki omawianego przez nas związku chemicznego mogą okazać się jednak niezbędne w radioterapii, gdyż pełni on rolę „wymiatacza” nadmiaru szkodliwych wolnych rodników.
 Najpopularniejszym ostatnio mitem o witaminie C jest ten mówiący o tym, że zdrowa jest jedynie jej lewoskrętna wersja.
 Tak jak już zostało wcześniej powiedziane, swego rodzaju pomieszanie pojęć zostało wprowadzone przez koncerny farmaceutyczne i producentów, których celem jest sprzedać ludziom ten sam produkt za zawyżoną cenę, co nabyć można w aptece za niewielkie pieniądze.
 Naturalna i sztuczna witamina C Głośno jest też o witaminie C naturalnej i sztucznej (syntetycznej).
 Spora część populacji wychodzi z założenia, że najlepsza dla naszego zdrowia jest naturalna witamina C (pochodząca np. z owoców), a ta wyprodukowana w laboratorium nie ma żadnych pozytywnych wartości.
 Jak się jednak okazuje, określenie syntetyczna wcale nie oznacza, że nie występuje w przyrodzie, a jedynie jest efektem syntezy chemicznej.
 W zrozumieniu tego pomoże przyjrzenie się bliżej procesom, jakie zachodzą w owocach i warzywach.
 Z chemicznego punktu widzenia, obecna w nich witamina C również jest chemicznego pochodzenia, gdyż powstała na drodze reakcji chemicznej z cukrów, a nie wzięła się znikąd.
 Tak więc nie ma znaczenia skąd pochodzi witamina (z laboratorium czy z owoców natury), bo mają one identyczną budowę i wykazują dokładnie takie same właściwości.
 Trzeba jednak przyznać, że kwas askorbinowy z diety jest zdecydowanie łatwiej przyswajalny i dłużej utrzymuje się w organizmie.
 Czy witaminę C można przedawkować? Witamina C to substancja rozpuszczalna w wodzie, więc nie ma możliwości by była ona gromadzona w ludzkim organizmie, bo jest wydalana z potem i moczem.
 Tak naprawdę bardzo trudno jest ją przedawkować.
 Jeśli jednak dawkowanie witaminy C przekroczy 1000mg, mogą pojawić się zaburzenia żołądkowo-jelitowe i problemy skórne.
 Dodatkowo mogą zacząć odkładać się kamienie w układzie moczowym.
 Kto może przyjmować witaminę C? Witamina C dla dzieci może wykazywać działanie profilaktyczne i lecznicze.
 Bez dwóch zdań niezbędna jest też witamina C w ciąży, kiedy to należy zapewnić dziecku prawidłowy rozwój.
