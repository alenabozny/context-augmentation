 ﻿Zrób test na HIV przed ciążą! Stwierdzenie obecności wirusa HIV u matki może zmniejszyć ryzyko przeniesienia go na dziecko.
 Do zarażenia dochodzi zwykle w czasie ciąży, w trakcie porodu lub w okresie okołoporodowym.
 Każda kobieta w ciąży lub ta, która dopiero ma ją w planach powinna zatem poważnie zastanowić się nad wykonaniem testu na HIV.
 Nie tylko z uwagi na siebie, ale też w trosce o zdrowie swojego dziecka.
 Test na HIV – jak każde inne badanie w ciąży Będąc w ciąży kobiety poddawane jest licznym badaniom, zarówno tym obowiązkowym, jak i zalecanym.
 Z realizacją większości z nich panie nie mają większego problemu, chodzi tu przecież o dobro dziecka.
 Gdy jednak zostaje im zaproponowany test na HIV, wiele pacjentek zaczyna stawiać opór.
 Taka postawa ma swoje uzasadnienie.
 Jeszcze kilkanaście – kilkadziesiąt lat temu nosiciele wirusa HIV byli napiętnowani i odrzucani przez społeczeństwo.
 Czasy się jednak zmieniają.
 Warto o tym pamiętać i potraktować test na HIV jak każde inne badanie wykonywane w trakcie ciąży.
 Jak wygląda test na HIV w czasie ciąży? Test na HIV jest testem całkowicie nieinwazyjnym i polega na analizie niewielkiej ilości krwi pobranej od pacjentki.
 Na wynik czeka się zwykle nie więcej niż kilka dni.
 Rezultat badania może być negatywny (brak wirusa) lub pozytywny (obecność wirusa).
 Wyniku pozytywnego nie należy się jednak bać – tylko u 1% pacjentów z podejrzanych o nosicielstwo wirusa diagnoza potwierdza się w badaniu.
 Tylko 10% przyszłych mam robi test na HIV! Kiedyś test na HIV w ciąży był badaniem całkowicie dobrowolnym .
 Od jakiegoś czasu lekarze mają co prawda obowiązek poinformowania pacjentki o możliwości zrobienia takiego badania, niemniej jednak ciężarna w dalszym ciągu ma prawo odmówić.
 Na jego realizację decyduje się dziś zaledwie 10% przyszłych mam.
 Najczęściej ma to związek ze strachem przed wynikiem pozytywnym lub z przekonaniem, że: „mnie to przecież nie dotyczy”.
 Warto jednak uświadomić sobie, że HIV nie jest już wirusem przypisywanym wyłącznie narkomanom i homoseksualistom.
 Zarazić może się praktycznie każdy.
 Nawet jeśli wydaje nam się, że jesteśmy zupełnie zdrowe, bo np. mamy tego samego partnera od wielu lat, to pewności nie możemy mieć nigdy! Według statystyk w Polsce żyje ok. 35–40 tys. nosicieli wirusa HIV, co trzeci z nich nie wie o swoim nosicielstwie, a co za tym idzie może nieświadomie zarażać innych.
 A co jeśli okaże się, że jesteś nosicielką? Choć informacja o nosicielstwie wirusa HIV jest zwykle druzgocąca, nie musi od razu oznaczać końca świata.
 Medycyna zrobiła w tym kierunku duży krok do przodu i jest dziś w stanie zaproponować terapię umożliwiającą pacjentowi normalne funkcjonowanie przez długie lata.
 Kobieta, która dowiedziała się, że jest zarażona wirusem jeszcze przed zajściem w ciążę lub w jej trakcie ma szanse na urodzenie całkiem zdrowego dziecka.
 Taką ciążę powinno jednak prowadzić dwóch lekarzy: ginekolog oraz specjalista od chorób zakaźnych.
 Podawanie środków antyretrowirusowych w czasie ciąży, prowadzenie porodu w sposób odpowiedni oraz zrezygnowanie z karmienia piersią dają prawie 100% szansę na to, że dziecko uniknie zakażenia.
