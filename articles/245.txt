  Wskazówki jak zrównoważyć poziom hormonów Układ hormonalny obok flory bakteryjnej jelit ma kluczowe znaczenie dla zdrowia człowieka.
 Wywiera on dużo większy wpływ na organizm ludzki niż przeciętny człowiek zdaje sobie z tego sprawę.
 Trudno by było inaczej skoro nawet przygotowani fachowcy czyli lekarze akademiccy rzadko kiedy dostrzegają związek przyczynowy między wieloma symptomami a hormonami, często niepotrzebnie faszerując pacjentów niekiedy latami środkami farmaceutycznymi.
 De facto tylko te dwa czynniki: hormony i jelita mogą dosłownie zrujnować organizm, nawet kiedy prowadzimy optymalnie zdrowy tryb życia i odwrotnie – wyregulowanie pracy układu hormonalnego oraz wzmocnienie jelit może przyczynić się do pozbycia się wielu trapiących nas chorób, również wówczas gdy nie prowadzimy zbytnio zdrowego trybu życia.
 Dowodem na to jak ważną funkcję  pełnią hormony jest fakt, że korzystając tylko z pewnych reakcji hormonalnych można wyleczyć nawet urazy mózgu.
 Hormony są czynnikiem nie tylko wpływającym na procesy związane z dojrzewaniem i reprodukcją, ale generalnie na cały metabolizm, czyli to w jaki sposób organizm przerabia  dostarczane pożywienie na energię.
 Ale również na pracę układu pokarmowego, wahania wagi i odkładanie się tłuszczu w różnych częściach ciała, stan skóry i włosów, sen, samopoczucie psychiczne, nastrój, poziom energii, osłabienie odporności, odpowiedź immunologiczną i pośrednio na wiele innych kwestii.
 Hormony produkowane przez gruczoły wydzielania wewnętrznego: przysadkę, szyszynkę, grasicę, tarczycę, nadnercza, trzustkę,  gruczoły płciowe są rozprowadzane są poprzez krew po całym organizmie, docierają do wszystkich tkanek i narządów.
 Pracują wolno, ale w raz z upływem czasu wywierają coraz większy wpływ na wiele różnych procesów.
 Np. okresowe zachwiania równowagi hormonalnej mogą nie mieć innych konsekwencji poza chwilowym spadkiem samopoczucia, ale wraz z upływem czasu wywierają coraz większy wpływ na stan narządów i generalnie zdrowia.
 Czym dłużej układ hormonalny pozostaje w nierównowadze tym większe szkody i problemy zdrowotne.
 Produkcja hormonów to proces złożony, zależny w głównej mierze od właściwych tłuszczów i cholesterolu, który jest do ich niezbędny, a stał się niesłusznie na wiele lat straszakiem bez powodów.
 Więcej na ten temat –  1, 2, 3 Logiczne jest, że niedobory właściwego tłuszczu  powodują problemy hormonalne z tego prostego powodu, że organizm nie ma budulca do ich wytwarzania.
 Z drugiej zaś strony tak bardzo dziś rozpowszechnione środki chemiczne, promieniowanie elektromagnetyczne  oraz substancje toksyczne naśladujące działanie hormonów zaburzają pracę gruczołów wydzielania wewnętrznego , które są najbardziej delikatnymi i wrażliwymi  narządami w całym organizmie.
 Układ hormonalny jest tak skomplikowany, że długo jeszcze nauka nie zrozumie w pełni jego funkcjonowania, ale samodzielnie można podjąć podstawowe kroki, by zwiększyć zdolność organizmu do stymulowania produkcji hormonów i poprawić balans.
 Budulec hormonów – tłuszcze Skład olejów roślinnych jest obcy dla organizmu ludzkiego, który się składa w  97% z tłuszczów nasyconych, a i pozostałe 3% kwasów tłuszczowych wielononasyconych występuję w proporcji 1:1 omega 3 do omega 6.
 Stosunek omega 3 do omega 6, który jest prawie zupełnie ignorowany, ma zasadniczy wpływ na prawidłową czynność komórek a zwłaszcza pracy hormonów i toczenie się procesów zapalnych.
 Od kiedy w latach pięćdziesiątych ubiegłego wieku masowo zaczęto zastępować w kuchni tłuszcze, których ludzkość używała od zawsze olejami roślinnymi wprost proporcjonalnie lawinowo zaczęły mnożyć się choroby cywilizacyjne.
 Więcej na temat znaczenia proporcji kwasów Omega 3 i Omega 6 Tutaj.
 Ponadto tłuszcze nasycone odgrywają olbrzymia rolę we wszystkich procesach biochemicznych, szczególnie ważne są dla prawidłowej pracy serca i układu krwionośnego.
 A co zaleca medycyna akademicka osobie chorej np. na chorobę wieńcową ? Zastępowanie tłuszczów nasyconych toksyczną margaryną i olejami roślinnymi czyli de facto dalsze pogłębianie się choroby! By polepszyć prace hormonów najlepiej całkowicie wykluczyć z codziennej diety  z oleje roślinne typu rzepakowy, sojowy, kukurydziany, margaryny, tłuszcze trans.
 Źródła tłuszczów dostarczających niezbędnego budulca hormonów to m.in: olej kokosowy, prawdziwe masło i nabiał, tłuszcze zwierzęce, jaja,awokado, olej lniany na zimno, oliwa z oliwek, olej konopny, ryby morskie nie pochodzącymi z hodowli, orzechy.
 2 Ograniczenie  kofeiny Zbyt duża ilość kofeiny, szczególnie kawy i coca coli sieje spustoszenie w układzie hormonalnym, szczególnie wówczas kiedy zaangażowane są inne czynniki jak ciąża, menopauza, stres, brak kwasów tłuszczowych omega 3, obecność toksyn w organizmie, stany zapalne.
 Jeśli już nie możemy obyć się bez porannej filiżanki kawy TAKI sposób przygotowania sprawi, że nie tylko nie będzie szkodliwa, ale będzie miała walory zdrowotne.
 Ograniczenie ekspozycji na toksyny Szczególnie niebezpieczne dla układu hormonalnego są toksyny zawarte w pestycydach.
 Wg opublikowanego raportu przyczyniły się do zakłócenia układu rozrodczego kobiet, urodzeń dzieci z upośledzeniami, bezpłodności, poronień.
 Dalej substancje zawarte w przetworzonej żywności, środkach pielęgnacyjnych i kosmetykach, tworzywach sztucznych, chemii gospodarczej.
 Tutaj lista powszechnie używanych chemikaliów w gospodarstwie domowym, które rujnują hormony.
 Żyjemy w takich czasach, że trudno wyeliminować substancje chemiczne z otoczenia, ale można ograniczyć ekspozycje poprzez wybieranie w miarę możliwości nieprzetworzonej żywności, używanie naturalnych kosmetyków, utrzymywania domu w czystości przy pomocy naturalnych środków .
 Co ciekawe, utrzymywanie przesadnie sterylnej czystości w domu odbija się negatywnie na zdrowiu małych dzieci.
 Do przechowywania żywności używać szklanych naczyń nie plastikowych torebek i  pojemników.
 Dzieciom drugie śniadanie pakować w papierowe torby.
 Wątróbka Wątróbka jest idealnym produktem do utrzymania równowagi hormonalnej, co najważniejsze jest znakomitym źródłem łatwo przyswajalnej witaminy A, której organizm nie musi przekształcać z beta-karotenu pozyskanego z w warzyw, a przy nierównowadze hormonalnej jej konwersja jest tak niska, że niemal niezauważalna.
 Czyli krótko mówiąc jeśli mamy problemy hormonalne – nie dostarczymy witaminy A z produktów roślinnych.
 Poza korzyściami dla pracy hormonów, wątróbka jest prawdziwym bogactwem dla zdrowia.
 Optymalnie w okresie przywracania równowagi hormonalnej dobrze jest jeść wątróbkę co najmniej raz w tygodniu.
 Oczywiście najlepiej ze sprawdzonego źródła, kiedy wiadomo że zwierzę nie jest dokarmiane hormonami i antybiotykami.
 Większość ludzi natychmiast wyobraża sobie, że wszystkie szkodliwe związki i trucizny akumulują się w wątrobie – czyli jest ona najbardziej zanieczyszczonym organem w ciele.
 W wątrobie odbywa się proces neutralizacji (rozkładu) substancji toksycznych na substancje łatwe do wydalenia lub nieszkodliwe.
 To dlatego wątroba nazywana jest najlepszą fabryką chemiczną z jaką kiedykolwiek człowiek miał do czynienia.
 I z tego samego powodu, bez sprawnej wątroby nie można żyć (a można np. bez sprawnych nerek, choć wymaga to ciągłych dializ a także bez żołądka czy jelita cienkiego oraz grubego, choć w niektórych przypadkach wymaga to odżywiania pozaustrojowego).
 Gdyby więc wątroba była tylko magazynem toksyn bardzo szybko by się „wypełniła” śmieciami, przestała funkcjonować i spowodowałoby to śmierć.
 Dobrym przykładem jest metabolizm alkoholu, w którym to wątroba bierze najważniejszy udział zamieniając go na (głównie) na aldehyd octowy, i podlega kolejnym procesom rozkładu w celu łatwiejszego wydalenia.
 Wątroba jednak pełni funkcje magazynujące.
 Ale nie dla toksyn.
 Jest rezerwuarem wielu cennych dla życia substancji: od cholesterolu począwszy na mikroelementach niezbędnych do życia kończąc.
 To taki podręczny zapas, który w niektórych przypadkach może wystarczać nawet na kilka miesięcy, jeśli jakiejś substancji brakuje w naszym pożywieniu.
 Bez tej właściwości magazynującej te istotne mikroskładniki, ludzie i zwierzęta nie mogłyby się przemieszczać poza teren, w którym znajduje się pożywienie, ponieważ nawet chwilowy stan niedoboru ważnych mikroelementów prowadziłby do chorób i śmierci.
 I to właśnie z uwagi na tę magazynującą własność wątroby stanowi ona najlepsze źródło mikroelementów w diecie.
 Znacznie lepsze niż wielu może sądzić.
 Kolagen Kolagen to główne białko tkanki łącznej, która miedzy innymi odpowiedzialna jest za stan kości, gęstość skóry  i utrzymanie jej napięcia, wiązanie wody i utrzymanie nawilżenia, procesy regeneracji i odmładzanie organizmu.
 Stymuluje również układ hormonalny.
 Kolagen dostarczymy jedząc galarety, podroby, nóżki  a poprzez spożywanie niektórych nasion, orzechów i warzyw można zwiększyć jego produkcję  Po spożyciu samego mięsa mięśniowego np. chuda wołowina, pierś kurczaka bilans aminokwasowy w krwiobiegu jest taki sam jak w czasie skrajnego stresu, powstaje nadmiar kortyzolu i tryptofanu, co z kolei ma druzgocący wpływ na prace tarczycy.
 Jeśli gotujemy rosół czy zupę z mięsem to koniecznie na wywarze z kości.
 W wielu starych i antycznych kulturach bulion na kościach gotowany powoli przez wiele godzin na bardzo małym ogniu, tak aby ledwie „pykał” stanowił bardzo ważny element diety i leczenia.
 W ten sposób wywar staje się źródłem łatwo przyswajalnych istotnych składników odżywczych, jak również kolagenu i kwasu hialuronowego.
 Dopiero niedawno Naukowcy z Uniwersytetu w Nebrasce ponownie odkryli, to co nasi przodkowie wiedzieli od dawna, że taki rosół ma właściwości lecznicze – łagodzi stany zapalne,wzmacnia organizm, ma działanie antybakteryjne i przeciwwirusowe, zmniejsza stany zapalne dróg oddechowych,  uszczelnia jelita i jest nieocenionym remedium w innych chorobach układu pokarmowego.
 Marchew i bazylia Surowa marchew zawiera unikalny błonnik, który metabolizuje i usuwa nadmiar estrogenów z organizmów zarówno kobiet jak i mężczyzn, a zbyt wysoki poziom u obu płci jest bardzo częstym symptomem przy zaburzeniach hormonalnych.
 Jedna marchewka dziennie zrównoważy poziom estrogenów.
 Z kolei bazylia ma zbawienny wpływ na nadnercza.
 Wystarczy codziennie dodać listek czy dwa do posiłku.
 Sen, odpoczynek, słońce Bez snu o właściwych porach układ hormonalny nie będzie w równowadze.
 To podczas snu organizm usuwa toksyny, produkuje hormony, regeneruje się ciało i psychika, odnawiają komórki.
 Nawet jedna zarwana noc lub skracanie snu może być czynnikiem zaburzeń hormonów występujących w stanach przedcukrzycowych (źródło).
 Ciągłe zarywanie nocy powoduje dodatkowo wystawianie się na działanie sztucznego światła, które ma negatywny wpływ na przysadkę mózgową  i mniejsze korzystanie ze słońca w ciągu dnia (witamina D).
 Lekarze medycyny holistycznej zalecają codziennie rano niedługo po przebudzeniu wystawiać się na 30 minut na słońce – dobrze jest wstać pół godziny wcześniej i się przespacerować.
 Ten czas o poranku wystarczy na wyregulowanie hormonów na cały dzień i ułatwi zasypianie o właściwej porze.
 Przy problemach z zaśnięciem pomocna jest również  mikstura.
 Układ trawienny Układ trawienny ma olbrzymi wpływ na układ hormonalny i odwrotnie.
 Nieprawidłowa flora bakteryjna jelit przekłada się na zachwianie równowagi neuroprzekaźników i hormonów.
 Ci którzy borykają się z problemami jelit mogą mieć problem z ich wyleczeniem, jeśli równocześnie nie będą regulować pracy hormonów, szczególnie tarczycy.
 Od zdrowia jelit zależy m.in  sprawny system odpornościowy, prawidłowa odpowiedź immunologiczna, funkcjonowanie tarczycy, centralnego układu nerwowego, układu hormonalnego a nawet psychiki i emocji.
 Np. tylko 10% serotoniny– neuroprzekaźnika zwanego hormonem szczęścia jest produkowane przez mózg – 90% powstaje w przewodzie pokarmowym dzięki zasiedlającym go bakteriom.
 O tym jak leczyć chore jelita TUTAJ 9.
 Leptyna Leptyna jest hormonem odkrytym całkiem niedawno, bo w latach dziewięćdziesiątych.
 Od jej poziomu zależy równowaga innych hormonów oraz m.in apetyt i odkładanie się tkanki tłuszczowej.
 Tematowi leptyny i temu jak wyregulować jej poziom poświecimy osobny artykuł w najbliższym czasie.
