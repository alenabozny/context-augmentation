 90 proc. Polaków ma niedobór witaminy słońca, czyli witaminy D.
 Ostatnie badania naukowe wykazały, że duży ubytek witaminy D zwiększa również ryzyko lub nasila przebieg wielu chorób cywilizacyjnych, m.in.: sercowo-naczyniowych, nowotworów, cukrzycy, astmy oskrzelowej, chorób reumatologicznych, a nawet psychicznych.
 Uzupełnienie niedoborów może być kluczowe dla ogólnej poprawy stanu zdrowia Polaków - poinformowano w piątek w Warszawie na konferencji prasowej „Witamina D - status quo czy nowe perspektywy?”.
 Naturalnym źródłem witaminy D jest słońce i dziko żyjące ryby morskie.
 - Polacy mogliby mieć właściwy poziom witaminy D w organizmach, gdyby codziennie spędzali przynajmniej 20 min.
 na słońcu, mając odsłonięte 3/4 ciała i skórę niepokrytą kremami z filtrami UV.
 W naszym klimacie i przy naszym stylu życia jest to niemożliwe - powiedział lek.
 med.
 Arkadiusz Zieliński.
 Dr Waldemar Misiorowski z Kliniki Endokrynologii CMKP w Warszawie powiedział, że nie jest również właściwe uzupełnienie niedoboru witaminy D poprzez dietę.
 - Dlaczego? Bo jedynym jej źródłem są dziko żyjące ryby morskie, których należałoby codziennie jeść 250 gr dziennie - podkreślił.
 Dane epidemiologiczne mówią, że 90% populacji ma co najmniej niedobór witaminy D mierzonej < 30ng/ml 25OHD, a 60% ma poważny niedobór < 20 ng/ml.
 Amerykańskie Endocrine Society i wytyczne dla Europy Środkowej określiły wartość progową wynoszącą 30 ng/ml jako minimalne stężenie 25(OH)D, zapewniające korzyści zdrowotne.
 Krzysztof Smolik, dyrektor zarządzający Przedsiębiorstwa Farmaceutycznego LEK-AM, powiedział, że w ostatnich 20 latach Polska wykonała ogromny skok cywilizacyjny.
 - Prowadzimy zupełnie inny styl życia niż kiedyś, znacznie mniej czasu spędzamy w terenie, na ulicy.
 Stosujemy masowo kremy w filtrami UV.
 Jako społeczeństwo zmieniamy też poziom BMI, który systematycznie rośnie.
 Stajemy się coraz bardziej otyli, a to jeden z czynników, które wpływają na niższy poziom witaminy D - mówił.
 - Niedobór witaminy D jest absolutnie szkodliwy w każdym wieku u wszystkich osób - oświadczył dr Misiorowski.
 - Kiedyś ubytki wiązaliśmy z krzywicą głównie u dzieci.
 30 lat temu pojawiła się nowa plaga społeczna - osteoporoza.
 Wprowadzono metody oznaczania wit.
 D we krwi i okazało się, że niedobory mają wszyscy, niezależnie od wieku, płci - tłumaczył.
 - Skoncentrowano się na chorobach kości.
 Ale przy okazji okazało się, że pod wpływem leczenia witaminą D, poprawia się stan układu mięśniowego i odwrotnie - w sytuacji niedoboru wit.
 D stan mięśni bardzo się pogarsza.
 W efekcie osoby z niedoborem mają bardzo znaczne osłabienie siły mięśniowej, które przekłada się na wzrost ryzyka upadku - mówił dr Misiorowski.
 Jak dodał, dalsze badania wykazały, że witamina D ma znaczący wpływ na wszystkie układy w organizmie człowieka.
 - Dziś wiemy, że nie ma pola zainteresowania w medycynie, gdzie niedobór witaminy D gdzieś się nie ujawnia - oświadczył.
 Badania wykazały m.in. związek pomiędzy odpowiednim poziomem witaminy D w organizmie a zmniejszoną zapadalnością na grypę sezonową.
 Odpowiedni poziom wit.
 D w organizmie miał również pozytywny wpływ na poprawę stanu zdrowia dzieci z astmą oskrzelową.
 Udowodniono również, że niedobór wit.
 D u kobiet w ciąży zwiększa ryzyko m.in. zakażeń bakteryjnych pochwy, cukrzycy ciążowej czy porodu przez cesarskie cięcie.
 Czy jest zatem rozwiązanie tego problemu? - Kluczem do sukcesu jest systematyczność podaży - powiedział dr Arkadiusz Zieliński.
 Dziennie należałoby przyjmować dawkę 1000 j.m.
 Problem w tym, że wielu pacjentów nie pamięta o regularnym przyjmowaniu każdego dnia zaleconych dawek.
 I tu rozwiązaniem może być rzadsze stosowanie większych dawek wit.
 D, np. 7 000 - 14 000 j.m.
 raz w tygodniu lub 30 000 - 60 000 j.m.
 raz - dwa razy w miesiącu.
 Dawkowanie takie jest równie skuteczne i bezpieczne jak podawanie ekwiwalentnych dawek codziennie - oświadczył dr Misiorowski.
 Jak mówił Krzysztof Smolik z Przedsiębiorstwa Farmaceutycznego Lek-Am, które wprowadza właśnie na rynek lek na receptę z dużą zawartością witaminy D, firma przeanalizowała sytuację na rynku farmaceutycznym.
 - Zauważyliśmy 3 czynniki: powszechny niedobór wit.
 D w populacji, brak leku, który byłby wydawany z przepisu lekarza w postaci kapsułki lub tabletki, oraz brak dyscypliny pacjentów.
 Stąd wprowadzenie na rynek nowego leku z dużą zawartością wit.
 D, który może być stosowany raz w tygodniu lub raz w miesiącu.
 „Lekarzom łatwiej jest prowadzić proces leczniczy, gdy mogą przepisać lek na receptę, a jeszcze łatwiej, gdy pacjent może przyjmować lek rzadziej.
 W Polsce brakowało takiego leku, tak więc przynosimy taki lek dzisiaj i pacjentom i lekarzom.
 I mamy nadzieję, że będziemy mogli pomóc - oświadczył Krzysztof Smolik.
