 ﻿Badanie prenatalne w pierwszym trymestrze ciąży należy wykonać pomiędzy 11 tygodniem i 0 dniem ciąży a maksymalnie 13 tygodniem i 6 dniem ciąży.
 Kiedy wykonać badanie prenatalne? Istotne jest dokładne wyliczenie daty badania ze względu na ograniczenia programu do wyliczania ryzyka.
 Program wylicza prawidłowo ryzyko tylko w określonym zakresie wielkości płodu tzn. powyżej 45 mm i poniżej 84 mm.
 Jeśli Twój lekarz prowadzacy ciążę podał, w którym jesteś tygodniu ciąży lub znasz przewidywany termin porodu możesz sama wyliczyć zakres dat w którym powinnaś wykonać badanie.
 Wystarczy, że wpiszesz datę porodu lub Twój tydzień ciąży.
 Prosimy o wcześniejszą rezerwację terminu badania.
 Badanie można wykonać bezpłatnie w ramach profilaktycznego programu refundowanego przez narodowy Fundusz Zdrowia.
 Więcej informacji na temat wejścia do programu znajdziesz tutaj.
 Wykazano zależność między wiekiem matki a możliwością wystąpienia zespołu Downa u dzieci.
 U matek w wieku 20-24 lat ryzyko zespołu Downa u dziecka wynosi 1:1490; w wieku 40 lat 1:60, a u matek po 49 roku życia 1:11 urodzonych dzieci ma zespół Downa.
 Ryzyko wzrasta więc wraz z wiekiem matki, ale 70% – 80% dzieci z zespołem Downa rodzą matki poniżej 35. roku życia, co związane jest z najwyższą płodnością w tej grupie wiekowej.
 Tym samym, ważne jest, aby badania prenatalne wykonywały wszystkie kobiety w ciąży bez względu na wiek.
 Skrining jest formą badań przesiewowych, które polegają na wyławianiu z populacji zdrowych osób, takich które mogą być zagrożone jakąś chorobą.
 Jedno na sto dzieci rodzi się z poważnymi fizycznymi lub psychicznymi defektami, które są spowodowane wadami rozwojowymi, zespołami genetycznymi, schorzeniami warunkowanymi okołoporodowo.
 Najbardziej rozpowszechnioną wadą genotypu człowieka jest zespół Downa, który spowodowany jest obecnością dodatkowego trzeciego chromosomu 21, tzw. trisomia 21.
 Częstość występowania zespołu Downa jest wyższa w grupie noworodków urodzonych przez matki starsze wiekiem.
 Nie oznacza to jednak, że młode matki nie rodzą dzieci z zespołem Downa.
 Około 70% – 80% dzieci z zespołem Downa rodzą kobiety w wieku poniżej 35 lat.
 Badanie ultrasonograficzne między 11+0 a 13+6 tygodniem ciąży umożliwia potwierdzenie wieku ciążowego, informacji o tym, że płód jest żywy oraz wczesną diagnozę dużych wad płodu.
 Oprócz wykrycia ciąży mnogiej badanie USG w pierwszym trymestrze ciąży pozwala na dokładne określenie kosmówkowości, która jest głównym czynnikiem determinującym rokowanie w ciąży mnogiej.
 Obecnie uważa się, że priorytetowe są połączone badania biochemiczne wykonywane w I trymestrze ciąży, wspólnie z badaniem USG, oceną przezierności karku (NT-nuchal translucency), obecnością kości nosowej (NB-nasal bone) i pomiarem stężenia PAPP-P oraz wolnej gonadotropiny kosmówkowej.
 Wartość wykrywcza (DR-Detection Rate) tego badania wynosi 90%, a procent wyników fałszywie pozytywnych 10%.
 Podczas wizyty w pierwszym trymestrze ciąży lekarz na podstawie przeprowadzonego badania USG wylicza wstępne ryzko wystąpienia wad rozwojowych płodu.
 Czasami lekarz może podjąć decyczję o wykonaniu amniopunkcji (amniopunkcja to inwazyjna metoda diagnostyczna, polegająca na nakłuciu igłą jamy owodni).
 Badania USG wykonywane są w technice 2D, 3D oraz 4D.
 Badanie ultrasonograficzne trójwymiarowe 3D umożliwia zobaczenie twarzy dziecka i jego ciała przed narodzinami.
 Psychologowie uważają, że przyczynia się to do wytworzenia wczesnej oraz silnej więzi emocjonalnej matki z dzieckiem.
 Zobaczenie obrazu dziecka podczas badania USG ma więc nie tylko charakter zaspokojenia ciekawości rodziców, ale wzmocnienie związku matki i ojca z nienarodzonym dzieckiem.
 Tak, aby dziecko stało się pełnoprawnym członkiem rodziny jeszcze przed narodzinami.
 Badanie USG można nagrać na płycie DVD i odtwarzać je pamiątkowo.
 Nagranie trwa do ok. 3 minut.
 Najlepszy obraz 3D uzyskujemy w drugim trymestrze ciąży.
 Jakość obrazowania uzależniona jest od ułożenia płodu, ilości wód płodowych i od wagi Pacjentki (tkanki tłuszczowej).
 Lekarz nie może zagwarantować zawsze idealnego obrazu podczas badania.
 Więcej informacji na temat badania tutaj.
 W celu dokładniejszego wyliczenia ryzyka lekarz kieruje Pacjentkę do punktu pobrań (gabinet E), gdzie pielęgniarka pobiera krew od Pacjentki do wykonania testu Papp-a.
 Wynik rekalkulacji jest dostepny do 14 dni od daty badania.
 W przypadku wyniku z podwyższonym ryzykiem nasz lekarz oddzwoni do Pacjentki.
 Jesli wynik jest prawidłowy wtedy wynik można odebrać podczas kolejnego badania w II trymestrze ciąży.
 W przypadku, gdy ryzyko wystąpienia wad jest podwyższone lekarz skieruje Pacjentkę na dodatkowe badania.
 W celu wykonania badania należy pobrać płyn owodniowy, np. amniopunkcję.
 Amniopunkcja jest szczególnym rodzajem badania w diagnostyce prenatalnej, który polega na nakłuciu igłą jamy owodni (jednej z błon płodowych).
 Metoda ta jest zalecana tylko w wyjątkowych przypadakch.
