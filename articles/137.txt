 Witamina C jest antyoksydantem, który zwiększa zewnątrzkomórkową produkcję kolagenu oraz reguluje liczne procesy immunologiczne [1,2].
 Dożylna podaż witaminy C (VCIF) obejmuje wolną infuzję askorbinianu w dawce 0,1-1 g/kg/m.
 c. i jest coraz powszechniej stosowana przez wielu lekarzy w Stanach Zjednoczonych [3].
 Poprzez dożylną podaż witaminy C otrzymywane są stężenia w surowicy wynoszące ponad 10 mM przy braku znaczących działań niepożądanych [4,5].
 Dożylne infuzje witaminy C stosowane są w wielu zaburzeniach takich jak: infekcje, stany zapalne stawów oraz choroby nowotworowe [6-11].
 Proponowane mechanizmy, poprzez które witamina C może wspomagać efekty leczenia pacjentów dotkniętych chorobą nowotworową obejmują m.in.: wzmożoną produkcję kolagenu, który chroni zdrowe tkanki przed wzrostem i przerzutowaniem nowotworu [12,13], wspomaganie działania układu odpornościowego oraz poprawa samopoczucia [14-16] poprzez uzupełnianie niedoborów witaminy C powszechnie występujących wśród pacjentów z chorobą onkologiczną [17,18].
 Stosowanie witaminy C w postaci dożylnej infuzji zwróciło szczególne zainteresowanie ze względu na: znaczące obniżenie stężenia witaminy C w surowicy pacjentów onkologicznych.
 Obniżenie stężenia witaminy C silnie koreluje ze wzrostem stężenia markeru stanu zapalnego CRP (C-reaktywnego białka) [19-22], w stężeniu powyżej 1 mM askorbinian wywołuje syntezę nadtlenku wodoru, który jest toksyczny dla komórek nowotworowych [4,23,24].
 Badania doświadczalne potwierdzają, że cytotoksyczne działanie witaminy C może być osiągnięte in vivo oraz że askorbinian może hamować wzrost guzów w modelu zwierzęcym [25-28], askorbinian w stężeniu 1-10 mM może wywoływać inhibicję neoangiogenezy - kluczowego procesu we wzroście i przerzutowaniu nowotworów [29-32].
 Badania kliniczne I fazy wskazują, że infuzje z wykorzystaniem witaminy C (VCIF) są bezpiecznie i nie wiążą się z występowaniem istotnych działań niepożądanych [15,33].
 Próby kliniczne dowodzą, iż VCIF znacząco poprawiają wskaźniki jakości życia (QoL index) u pacjentów z chorobą nowotworową.
 Pacjenci otrzymujący VCIF jako terapię uzupełniającą standardowe leczenie wykazywali znaczącą poprawę stanu klinicznego, wynikającą przede wszystkim z: zmniejszenia odczucia mdłości oraz zmęczenia, poprawy apetytu, redukcji depresji i zaburzeń snu [34,35].
 Ponadto badania te wykazały poprawę stanu klinicznego zarówno w trakcie otrzymywania terapii jak i po niej.
 Inne badania wykazały działanie hamujące wzrost nowotworów, poprawiające samopoczucie pacjentów oraz powodujące spadek w wartościach markerów stanu zapalnego [36-39].
 Badania laboratoryjne wskazują, że askorbinian w wysokich stężeniach nie zaburza działania chemio- i radioterapii oraz w pewnych przypadkach może zwiększać skuteczność leczenia [40-45].
 Cameron i Pauling w badaniu klinicznym zaobserwowali czterokrotnie dłuższą przeżywalność wśród pacjentów otrzymujących witaminę C drogą parenteralną oraz doustną [46].
 Jednakże dwa randomizowane badania przeprowadzone przez klinikę Mayo wykazały, iż doustna suplementacja witaminą C nie wykazała żadnych korzyści terapeutycznych [47,48].
 Z tego powodu kolejne badania skupiały się na dożylnej podaży witaminy C. Meta-analizy klinicznych badań nad stosowaniem witamin wśród pacjentów z chorobą nowotworową dowiodły, że podaż antyoksydantów nie zaburza efektu działania chemioterapeutyków [49-51].
 VCIF może skutkować wzrostem stężenia witaminy C w surowicy nawet do 30 mM - stężenia, które jest wystarczające do wywołania efektu cytotoksycznego na komórkach nowotworowych in vitro [23,52].
 Dane wskazują, że poprzez doustną podaż witaminy C trudno jest uzyskać stężenie w surowicy i tkankach przekraczające 200 uM [53].
 Pacjenci z zaawansowaną chorobą nowotworową wykazują wysoki stopień stresu oksydacyjnego oraz obecność licznych procesów związanych z rozwojem stanu zapalnego.
 Badania wskazują, iż mikrośrodowisko o odczynie zapalnym powoduje rozwój stresu oksydacyjnego, który wpływa na obniżenie poziomu witaminy C w organizmie [52].
 Szczegółowe badania nad pacjentami leczonymi VCIF i poddanymi kilkuletniej obserwacji wykazały, że hamowanie procesów zapalnych powstałych wskutek choroby nowotworowej z wykorzystaniem witaminy C jest możliwe do osiągnięcia i może mieć duży wpływ na poprawę stanu pacjenta [39].
 Proces zapalny odgrywa kluczową rolę w rozwoju zmian nowotworowych, wpływając na proliferację komórek, angiogenezę, przerzutowanie oraz oporność na leczenie [54-59].
 Zapaleniu związanemu z chorobą nowotworową towarzyszą liczne procesy takie jak: infiltracja przez leukocyty, wzmożona ekspresja prozaplanych cytokin, remodelacja tkanek, angiogeneza i obecność mikrośrodowiska o odczynie kwaśnym [60].
 Procesy te odgrywają kluczową rolę w rozwoju zmian nowotworowych pochodzenia nabłonkowego [61].
 Choć w pewnych przypadkach komórki układu odpornościowego mogą hamować wzrost guza [62,63], to mikrośrodowisko zapalne wewnątrz zmian litych może wzmagać procesy nowotworzenia.
 W badaniach kliniczny stosowanie środków hamujących procesy zapalne jest związane ze zmniejszonym występowaniem niektórych nowotworów [64].
 Proces zapalny jest czynnikiem zwiększającym ryzyko wystąpienia zmiany nowotworowej oraz zmniejszającym szansę odpowiedzi na leczenie [65,66].
 Ryzyko śmiertelności związanej z chorobą nowotworową wzrasta 28-krotnie przy znacznie podwyższonym stężeniu wykładnika stanu zapalnego CRP [67].
 Witamina C, której stężenie jest znacznie obniżone podczas choroby nowotworowej, jest silnym czynnikiem antyoksydacyjnym i wzmagającym działanie układu odpornościowego.
 Przytoczone badania wskazują, iż stosowanie witaminy C w związku z obecnością stanu zapalnego w przebiegu choroby nowotworowej może mieć duże znaczenie w uzupełniającej terapii onkologicznej.
