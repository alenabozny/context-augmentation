 ﻿Nazwy HIV i AIDS często używane są zamiennie, przez co wiele osób nie widzi między nimi różnicy.
 Błąd ten wynika z faktu, że oba terminy odnoszą się do choroby upośledzającej odporność organizmu, choć dotyczą różnych jej stadiów.
 Sprawdź, czym różni się HIV od AIDS.
 Okazuje się, że bardzo wiele osób ma problemy z udzieleniem odpowiedzi na pytanie: czym różni się HIV od AIDS? Jeśli i ty do nich należysz, przeczytaj artykuł i dowiedz się, jakie są różnice między tymi dwoma terminami.
 Czym jest HIV? HIV, z angielskiego human immunodeficiency virus, to ludzki wirus upośledzenia odporności.
 HIV można się zarazić tylko trzema drogami: • poprzez krew, • poprzez kontakty seksualne (także oralne), • podczas porodu, gdy wirus z matki przenosi się na dziecko (dotyczy kobiet, które nie leczą wirusa).
 • HIV nie daje żadnych objawów nawet przez 10-12 lat.
 Nosiciel wirusa może nie zdawać sobie sprawy, że go ma i przez wiele lat zarażać swoich partnerów seksualnych.
 Żadne z rutynowych badań laboratoryjnych nie jest w stanie wykryć zakażenia – można je stwierdzić tylko wykonując specjalny test na obecność przeciwciał anty-HIV.
 Test należy wykonać najwcześniej po upływie 3 miesięcy od momentu potencjalnego zakażenia, ponieważ każdy organizm w innym tempie produkuje przeciwciała i zbyt wczesne badanie może dać fałszywie ujemny wynik.
 HIV jest nieuleczalny, ale współczesna medycyna jest w stanie skutecznie przedłużyć życie zarażonego pacjenta.
 Leczenie polega na przyjmowaniu leków antyretrowirusowych, które spowalniają namnażanie się wirusa w organizmie.
 Chory może prowadzić normalne życie, w tym utrzymywać kontakty seksualne, ale tylko z użyciem prezerwatywy.
 Dobrej jakości prezerwatywa, używana od początku do końca kontaktu seksualnego, prawie w 100 procentach chroni przed zakażeniem.
 Ważne W Polsce codziennie 2-3 osoby dowiadują się o zakażeniu HIV.
 Pierwszy przypadek zachorowania na HIV w Polsce odnotowano w 1985 roku.
 Według oficjalnych statystyk, do końca 2015 roku nosicielami HIV było prawie 20 tysięcy Polaków.
 Do tej pory z powodu AIDS zmarło ponad 1300 osób w naszym kraju.
