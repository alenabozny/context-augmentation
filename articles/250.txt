 Domowe sposoby na swędzenie pochwy mogą być alternatywą dla aptecznych specyfików, pod warunkiem, że przyczyną dolegliwości jest np. alergia, a nie infekcja bakteryjna lub grzybicza.
 Niektóre domowe metody na świąd pochwy, nie zostały zaaprobowane przez ginekologów, bo mogą jedynie doprowadzić do zaostrzenia infekcji intymnych.
 Sprawdź, jak wyleczyć swędzenie pochwy domowymi sposobami i poznaj największe mity dotyczące postępowania przy infekcjach pochwy.
 Domowe sposoby na swędzenie pochwy mogą być wykorzystywane tylko przez kobiety, które nie zmagają się z infekcjami bakteryjnymi i grzybiczymi.
 Jeśli podejrzewasz, że infekcja pochwy jest wynikiem zakażenia lub objawem jednej z kobiecych chorób, zrezygnuj z leczenia domowymi sposobami i udaj się do ginekologa.
 Używaj kosmetyków do higieny intymnej Kosmetyki do higieny intymnej z pałeczkami kwasu mlekowego pomagają utrzymać prawidłowy poziom pH pochwy i przywrócić zakłóconą równowagę jej flory bakteryjnej.
 W celu złagodzenia świądu pochwy sprawdzą się płyny posiadające wyjątkowo niskie pH (3,5).
 Na co dzień możesz używać żeli do higieny intymnej, które posiadają pH zbliżone do odczynu miejsc intymnych (5,2-5,5).
 Używaj osobnego ręcznika do higieny intymnej Do mycia okolic intymnych nie używaj myjek ani gąbek, ponieważ są siedliskiem grzybów i bakterii.
 Najlepiej, aby do wycierania okolic intymnych używać jednorazowych, papierowych ręczników.
 Jeśli jednak nie masz takiej możliwości, użyj bawełnianego, ale przeznaczonego tylko do tego celu.
 Dbaj, by zawsze był suchy (grzyby bardzo szybko rozmnażają się w wilgoci).
 Do wanny z wodą wsyp sodę do pieczenia Medycyna ludowa na infekcje intymne zaleca kąpiel z sodą do pieczenia (1 łyżeczka na każdy litr wody).
 Dzięki niej przywrócisz prawidłowy, bakteriostatyczny, poziom pH pochwy i pozbędziesz się uciążliwego uczucia swędzenia.
 Stosuj odpowiednią dietę Stosuj dietę bogatą w produkty mleczne z probiotykami.
 Mogą to być jogurty, maślanki, kefiry oraz twarogi.
 W ten sposób wspierasz funkcjonowanie naturalnej flory bakteryjnej pochwy.
 Warto wiedzieć, że naukowcy udowodnili, iż sperma obniża pH pochwy kobiety.
 A gdy jest ono odpowiednio niskie, maleje ryzyko infekcji oraz podrażnień.
 Niebezpieczne domowe sposoby na świąd pochwy     Nie wkładaj czosnku do pochwy! Na forach internetowych można znaleźć wiele "złotych" porad dotyczących postępowania przy infekcjach pochwy.
 Jednak ich stosowanie może jedynie doprowadzić do zaostrzenia infekcji.
 Jeden z popularnych mitów dotyczy czosnku, który, włożony do zainfekowanej pochwy, podobno przyśpiesza proces leczenia.
 Czosnek to rzeczywiście naturalny lek przeciwbakteryjny i przeciwgrzybiczny, ale działa tylko wtedy, gdy zostanie dostarczony doustnie.
 Aplikowanie czosnku dopochwowo nie przyśpieszy procesu gojenia, a dodatkowo może doprowadzić do podrażnienia wrażliwej śluzówki pochwy, a nawet wywołać nadżerkę.
 Kolejny problem może się pojawić podczas wyjmowania czosnku.
 Jeśli pęknie bądź jego nitka ulegnie zerwaniu, konieczna będzie wizyta u ginekologa.
 Nie aplikuj jogurtu! Nie wprowadzaj do zainfekowanej pochwy (np. za pomocą strzykawki bez igły lub tamponu) jogurtów i innych przefermentowanych produktów mlecznych.
 Co prawda produkty te zawierają cenne dla zdrowia pałeczki kwasu mlekowego, nie mają one jednak nic wspólnego ze szczepami Lactobacillus wchodzącymi w skład fizjologicznej flory pochwy.
 Stosowanie irygacji dopochwowych jogurtem niesie za sobą ryzyko wprowadzenia do zainfekowanej pochwy innych chorobotwórczych bakterii i może jedynie doprowadzić do zaostrzenia infekcji intymnej.
 "Dobre" bakterie probiotyczne można dostarczyć tylko w postaci odpowiedniej diety lub dopochwowych globulek.
 Preparaty te nadają pochwie prawidłowy, kwaśny poziom pH, chroniąc ją przed patogenami, a także przywracają jej równowagę mikrobiologiczną.
 Lepiej nie stosuj ziołowych płukanek lub octu winnego Medycyna naturalna na infekcje intymne zaleca stosowanie ziołowych płukanek, z zaznaczeniem, by nie wykonywać ich częściej niż raz w tygodniu.
 Jednak lekarze są zgodni, że tego rodzaju zabiegi, wykonywane regularnie, mogą zniszczyć naturalną florę bakteryjną pochwy, ponieważ wypłukują z niej nie tylko drobnoustroje chorobotwórcze, lecz także te "dobre" bakterie, które są odpowiedzialne za zdrowie intymne.
 Dodatkowo mogą wysuszyć pochwę i stać się przyczyną innych, przykrych dolegliwości, a nawet zaburzyć obraz infekcji i opóźnić postawienie diagnozy przez ginekologa.
 Świąd, pieczenie, zaczerwienienie, upławy? Idż do ginekologa [wideo] Leczenie infekcji narządów płciowych jest konieczne ze względu naryzyko poważnych powikłań.
 – Nie można bagatelizować objawów o charakterze świądu, pieczenia, zaczerwienienia, upławów, bo przewlekły charakter tego typu dolegliwości może mieć bardzo groźne konsekwencje, czyli objęcie zakażeniem tych narządów rodnych, które wymagają np. leczenia operacyjnego – tłumaczy prof. Tomasz Paszkowski.
 Kiedy pojawia się niepokojący problem, pacjentka powinna od razu skonsultować się ze specjalistą.
 Leczenie na własną rękę preparatami, które można kupić bez recepty, często nie przynosi rezultatu.
