 ﻿Ciągle zbyt wiele ofiar zawałów umiera z powodu zatrzymania akcji serca, zanim pomoc medyczna zdąży przybyć na miejsce.
 Wielu z tych śmierci dałoby się uniknąć, gdyby zawał został rozpoznany.
 Niestety, objawy nie zawsze wiąże się z tym zdarzeniem.
 W czasie zawału serca dopływ krwi do mięśnia sercowego ulega poważnemu ograniczeniu - zwykle z powodu zablokowania jednego z naczyń wieńcowych.
 Początkowe uszkodzenie doprowadza do reakcji zapalnej, a w konsekwencji tworzenia się blizny (włóknienia).
 Zwłókniała część serca przestaje brać udział w tłoczeniu krwi, a może je nawet utrudniać.
 Najczęstsze objawy Reagować musimy, jeśli tylko poczujemy objawy, których wcześniej u siebie nie rozpoznawaliśmy.
 Na pewno nie warto czekać z dzwonieniem po karetkę do momentu, gdy pojawi się trwający ponad kwadrans charakterystyczny, gniotący, rozdzierający lub piekący ból w klatce piersiowej (za mostkiem).
 Ból może promieniować do szyi, obu ramion lub nawet do żuchwy.
 Mogą przy tym pojawić się dreszcze i osłabienie.
 Często pojawia się lęk.
 Nietypowe objawy Bywa, że zamiast bólu charakterystycznego dla zawału serca, pojawiają się inne, nietypowe objawy, które trudno powiązać z sercem.
 Międzynarodowe badania (z udziałem USA, Kanady, Wielkiej Brytanii, Australii, Francji) wykazały, że chorzy z nietypowymi objawami umierają trzykrotnie częściej, niż osoby z typowym bólem.
 Wszystko dlatego, że chorzy nie rozpoznają choroby, a sami lekarze przy nietypowych objawach częściej stawiają błędną diagnozę i nie leczą w odpowiedni sposób pacjentów.
 Na co zwracać szczególną uwagę: Pocenie się Pocenie się podczas wysiłku lub upału jest czymś normalnym, ale gdy występuje bez wyraźnego powodu, powinno niepokoić, zwłaszcza jeśli jednocześnie pojawia się ból w klatce piersiowej, ramieniu, ręce, szyi lub dolnej szczęce (żuchwie) – to wynik obserwacji naukowców z University of Illinois w Chicago.
 Bóle stawów Mogą to być np. symetrycznie występujące bóle stawów łokciowych.
 Które częściej pojawiają się u kobiet.
 Lekarze czasami przegapiają chorobę i diagnozują ją jako np. grypę.
 Bóle brzucha Zawał wywołuje tzw. objawy atypowe, czyli piekący ból w górnej części brzucha, często połączony z nudnościami, wzmożoną potliwością i uczuciem lęku.
 Nudności i wymioty Zawał serca może objawiać się niewyjaśnionymi nudnościami i wymiotami.
 Zadyszka Może pojawić się uporczywa zadyszka wskutek niewydolności lewej komory.
 Osłabienie, omdlenie Często pojawia się niewyjaśnione osłabienie, zawroty głowy, omdlenie lub kombinacja tych objawów.
 Jest to czasem jedyny objaw zawału.
 Występują bez wysiłku: - Silne duszności - Duże zmęczenie Choroby układu sercowo-naczyniowego są główną przyczyną zgonów wśród pacjentów z przewlekłymi chorobami nerek.
 Z badań opublikowanych w piśmie “Clinical Journal of the American Society Nephrology” wynika, że duże zmęczenie u pacjentów dializowanych mogą oznaczać podwyższone ryzyko zawału serca.
 Wzywaj pomoc Zawał jest ciągle zabójcą numer jeden w społeczeństwach cywilizowanych, również w Polsce.
 Wielu chorych, nawet po rozpoznaniu dolegliwości, zwleka z wezwaniem pogotowia, co ma bardzo niekorzystny wpływ na późniejszy stan zdrowia, a nawet szanse przeżycia.
 Trzeba pamiętać, że im wcześniej pacjent z zawałem wezwie pomoc lub zgłosi się do szpitala, tym większe ma szanse na przeżycie.
 Grupy ryzyka Do zawału serca dochodzi z wielu powodów.
 Główną przyczyną zawału jest miażdżyca.
