 ﻿W diagnostyce zakażenia wirusem HIV wykorzystuje się badania przesiewowe, testy IV generacji, metody biologii molekularnej (PCR).
 Które z nich są najskuteczniejsze? Które testy na HIV są najskuteczniejsze? Badanie przesiewowe Badaniem przesiewowym w kierunku zakażenia HIV jest oznaczenie obecności przeciwciał anty- HIV w surowicy.
 Należy jednak pamiętać, że badanie wykonywane do 3 miesięcy po zakażeniu może dawać wynik negatywny, ponieważ organizm mógł nie zdążyć wytworzyć przeciwciał.
 Ten okres nazywa się okienkiem serologicznym.
 Z tego powodu badanie powinno się powtórzyć kilkukrotnie w różnych odstępach czasu.
 Testy IV generacji Obecnie istnieje możliwość wykonania testu IV generacji, czyli równoczesnego oznaczenia obecności antygenu HIV z przeciwciałami anty-HIV.
 Test ten może skrócić czas trwania „okienka”, dać szansę jeszcze wcześniejszego wykrycia zakażenia oraz szybsze wdrożenia leczenia.
 W diagnostyce zakażeń HIV wykorzystuje się również metody biologii molekularnej (PCR).
 Dzięki nim można nie tylko wykryć wirusa, ale również ocenić ilość cząstek tego patogenu w organizmie (o ile wykonuje się test ilościowy).
 Upraszczając, są to testy, które pozwalają na wykrycie wirusa, a także na określenie ilości cząstek tego patogenu.
 Taki test powinniśmy wykonać, gdy podejrzewamy, że nasz wynik jest fałszywie ujemny lub utrzymuje się wynik nieokreślony w kolejnych badaniach.
 Warto wiedzieć: Jakie są objawy zakażenia wirusem HIV? Dzieci zakażonych matek Powyższa procedura rozpoznawania zakażenia HIV nie dotyczy dzieci urodzonych przez matki zarażone wirusem HIV.
 Takie dzieci mogą wykazywać obecność matczynych anty-HIV nawet do 18. miesiąca życia.
 Dlatego w przypadku takich dzieci stosuje się oznaczenie materiału genetycznego wirusa (PCR) w ich krwi.
 Anonimowość Badanie w kierunku HIV można wykonać anonimowo i bez skierowania od lekarza.
 Trzeba pamiętać, że w pierwszym okresie badanie może dać wynik fałszywie ujemny.
 Dlatego badanie bezwzględnie powinno się powtórzyć z co najmniej dwutygodniowym odstępem.
 Podobnie jest z wynikami dodatnimi (reaktywnymi).
 Najlepiej skonsultować się z Punktem Konsultacyjno-Diagnostycznym poradnictwa HIV/AIDS lub z lekarzem, który zdecyduje o powtórzeniu badania i – w przypadku wyników dodatnich – o włączeniu możliwie szybko leczenia antywirusowego.
 Nie żyj w niepewności i przebadaj się.
 Pomyśl o zrobieniu testu w kierunku HIV, jeżeli: - miałeś przypadkowy kontakt seksualny - często zmieniasz partnerów seksualnych - zostałaś/eś zmuszona/y do kontaktu seksualnego - bierzesz narkotyki lub inne środki, które mogą być przyczyną utraty kontroli nad Twoim zachowaniem.
