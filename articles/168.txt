 Zapalenie tarczycy Hashimoto to obecnie dość „modna” choroba – lekarze nauczyli się ją rozpoznawać, bo istnieją tabletki, które można przepisać pacjentkom, żeby łykały do końca życia.
 Mimo rosnącej powszechnej świadomości istnienia tej choroby, jest wciąż wokół niej bardzo dużo mitów.
 Większość lekarzy nie ma pojęcia o związkach Hashimoto z odżywianiem, a jeśli już proponują jakąś dietę, to taką, która szkodzi, zamiast pomagać, jak np. ta sałatka z obrazka powyżej.
 Zacznijmy od tego, co to jest zapalenie tarczycy Hashimoto – jest to najpowszechniejsza choroba autoimmunologiczna w krajach rozwiniętych.
 Autoimmunologiczna – czyli układ odpornościowy organizmu atakuje własną tarczycę.
 Jest to najczęstsza przyczyna niedoczynności tarczycy i właśnie przez to jest coraz częściej diagnozowana.
 Hashimoto występuje głównie u kobiet (90%), a skłonności do niej są dziedziczne.
 Współczesna komercyjna medycyna ma bardzo wygodne rozwiązanie – nie leczy tej choroby, a zamiast tego skupia się na podawaniu brakujących hormonów tarczycy w tabletkach.
 Pacjentka wciąż jest chora, zadowolone są za to koncerny farmaceutyczne, bo mają klientkę, która wiernie przez następne kilkadziesiąt lat będzie kupować i przyjmować pigułki.
 Nie do końca wiemy, jak powstają choroby autoimmunologiczne, nie wiemy także, jak je skutecznie leczyć.
 Wiemy jednak, że odpowiednia dieta może zmniejszyć objawy choroby wręcz do zera – zatrzymać ją w uśpieniu – tak długo, jak tylko unika się pokarmów wywołujących albo nasilających reakcję autoimmunologiczną.
 Wystarczy wpisać do wyszukiwarki Google słowa „hashimoto dieta”, żeby dostać listę stron z zaleceniami dietetycznymi, z których większość jest absurdalna i zaleca jedzenie właśnie tych produktów, które chorobę nasilają.
 Nic dziwnego, że chore są zdezorientowane i nie podejmują diety, szczególnie jeśli lekarz o niej w ogóle nie wspomniał, albo – co gorsza – odradził.
 Strony w internecie polecają na zapalenie tarczycy Hashimoto dietę bogatą w zboża z pełnego przemiału i oleje roślinne, piszą o roślinach krzyżowych (kapustne), a o glutenie czy mleku, jeśli już w ogóle wspomną, to tylko, że są „czasem niewskazane”.
 Na takiej dezinformacji zyskują nie chorzy, a koncerny produkujące pigułki.
 Zapalenie tarczycy Hashimoto jest chorobą autoimmunologiczną i stosuje się do niej protokół autoimmunologiczny, czyli dość restrykcyjną formę diety paleo, która jest szczególnie pomocna w przypadku problemów autoimmunologicznych.
 Skupmy się na tym, o czym lekarz nie powie, czyli jak poszczególne składniki pożywienia wpływają na choroby autoimmunologiczne, w szczególności Hashimoto.
 Jaka dieta przy Hashimoto? Podstawą diety przy chorobach tarczycy jest całkowite unikanie glutenu.
 Gliadyna, grupa białek glutenu, ma molekularnie podobną strukturę do białek występujących w komórkach tarczycy.
 Gluten jest obcym białkiem dla naszego organizmu i gdy przeniknie do krwi przez nieszczelne („cieknące”) jelita, to powoduje reakcję autoimmunologiczną i produkcję przeciwciał.
 Ze względu na podobieństwo białek przeciwciała te czasem atakują własną tarczycę (bo myślą, że to gluten).
 Ważne jest całkowite unikanie glutenu – jego odrobina nawet raz na miesiąc wystarczy do podtrzymania w krwi stałego i wysokiego poziomu przeciwciał i konsekwentnego niszczenia komórek tarczycy – dzień za dniem (czytaj więcej o glutenie, jego źródłach i wpływie na nasze zdrowie: Gluten – nie tylko celiakia).
 Związek między chorobami tarczycy i nietolerancją na gluten jest tak widoczny w wielu badaniach naukowych, że teraz zaleca się rutynowe badania wszystkich chorych na Hashimoto pod kątem celiakii.
 Niestety napotykamy tutaj na podstawowy problem – badania pod kątem nietolerancji glutenu są bardzo nieskuteczne i w wielu przypadkach pokazują brak uczulenia.
 Nie ma znaczenia, czy jest to badanie krwi, czy też skórny test alergiczny – jeśli wskażą one nietolerancję glutenu, to rzeczywiście ona istnieje, ale jeśli nic nie pokażą, to nie świadczy to o niczym.
 Wiele osób (łącznie z autorem tej strony) miało robione badania krwi i testy skórne na nietolerancję glutenu i wyniki niczego nie pokazały, a pomimo tego ich organizm silnie i widocznie reaguje nawet na niewielkie dawki glutenu w pożywieniu.
 Dużo bardziej skuteczne są specjalistyczne badania kału, jednakże są one drogie i raczej niedostępne w Polsce.
 W USA są dwie firmy specjalizujące się w badaniach kału pod kątem nietolerancji pokarmowych i według jednej z nich nawet 35% Amerykanów może być nadwrażliwych na gluten.
 Nietolerancja na gluten najczęściej idzie w parze z nadwrażliwością na kazeinę – białko mleka (najczęściej krowiego), dlatego też nabiał to druga, całkowicie wykluczona grupa pokarmów (czytaj więcej: Nabiał – jeść czy nie jeść? oraz Kazeina A1 i A2).
 Inne pokarmy mogą (ale nie muszą) sprzyjać reakcji autoimmunologicznej i wśród nich są jajka, rośliny strączkowe, orzechy, kakao, kawa i wszelkie inne nasiona, a nawet rośliny psiankowate, czyli między innymi ziemniaki, pomidory, bakłażan i papryka.
 Zapalenie tarczycy Hashimoto to najczęstsza przyczyna niedoczynności tarczycy (90-95% przypadków), ale choroba się rozwija na długo, zanim chora ma jakiekolwiek objawy problemów z tarczycą.
 Dlatego najlepiej jest zapobiegać, stosując zdrowe odżywianie – dietę paleo, a panie, których krewni mają problemy z tarczycą, powinny poza tym profilaktycznie co jakiś czas sprawdzać poziomy odpowiednich hormonów w krwi.
 Nie bój się warzyw krzyżowych (kapustne) – jedz kapustę, brokuły, kalafior, brukselkę.
 Nie jedz w ogóle zbóż (żadnych), nabiału (jajka to nie nabiał) i roślin strączkowych.
 Najlepiej nie jedz w ogóle orzechów i żadnych innych nasion – uwaga na przyprawy – niektóre z nich pochodzą ze zmielonych nasion.
 Jak chcesz wciąż jeść jajka, to tylko żółtko (nawet je opłucz).
 Z ziemniaków, pomidorów, papryki i innych psiankowatych najlepiej zrezygnować (słodkie ziemniaki, czyli bataty, można jeść).
 Nie zawsze choroba Hashimoto skutkuje niedoczynnością tarczycy, czasem zapalenie tarczycy Hashimoto występuje razem z chorobą Gravesa-Basedowa – to także schorzenie autoimmunologiczne, ma jednak objawy nadczynności tarczycy.
 Tak – można mieć jednocześnie choroby Hashimoto i Gravesa-Basedowa, mimo iż na pierwszy rzut oka ich objawy są przeciwnościami.
 Jakie są objawy niedoczynności tarczycy? Jakie są objawy Hashimoto? Wczesne objawy niedoczynności tarczycy, widoczne nawet u dzieci w  wieku szkolnym (źródło): ciągłe zmęczenie problemy z koncentracją nadwrażliwość na zimno bóle głowy, mięśni i stawów wzrost wagi, pomimo zmniejszonego apetytu zatwardzenia sucha skóra wczesne dojrzewanie nieregularności w miesiączkowaniu (krwawienia czasem bardziej, czasem mniej intensywne) mleczna wydzielina z sutków (mlekotok).
 Późniejsze objawy niedoczynności tarczycy, kiedy choroba rozwija się już od jakiegoś czasu: zmniejszone zdolności poznawcze, problemy z koncentracją i pamięcią, szczególnie u osób starszych depresja słabość mięśni, bóle, skurcze osłabienie odczuwania bólu, ucisku, temperatury, drętwienie palców albo całych kończyn upośledzenie słuchu chrapliwy głos ciągły wzrost wagi (nawet do otyłości), pomimo słabego apetytu blada, sucha i chropowata skóra, szorstkie włosy (możliwe ich wypadanie), kruche paznokcie chrapanie, bezdechy senne Pamiętaj – nie musisz łykać tabletek do końca życia, bezczynnie patrząc, jak tarczyca jest niszczona przez własny organizm.
 Możesz spowolnić, a w większości przypadków wręcz zatrzymać przebieg choroby – dzięki odpowiedniej diecie – protokołowi autoimmunologicznemu.
 W przypadku Hashimoto, jak i innych chorób autoimmunologicznych, ogromną rolę odgrywa witamina D.
 Badania wykazują, że chorzy na Hashimoto mają niedobory tej witaminy, a suplementacja poprawia stan tarczycy (źródło).
 Podyskutuj o zapaleniu tarczycy Hashimoto i odżywianiu: polskie forum paleo – zadaj pytanie albo podziel się swoimi doświadczeniami i pomóż innym.
 Polecam też inne polskie strony poświęcone zapaleniu tarczycy Hashimoto: Alpacasquare, Jaskiniowa Kuchnia oraz Japoński motyl.
