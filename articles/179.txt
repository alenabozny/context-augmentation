 Korzystaliśmy z nich niejeden raz, ale czy zdajemy sobie sprawę, czym są antybiotyki? Ich nazwa pochodzi z języka greckiego: „anti” oznacza „przeciw”, a „bios” – „życie”.
 Działając w odpowiednio niskich stężeniach, hamują podziały i wzrost mikroorganizmów.
 Zatem czym są antybiotyki? Są lekami, które zmieniły świat medycyny, ratując miliony ludzkich istnień.
 Czy antybiotyk osłabia organizm? To zasadnicze pytanie, które zadają sobie osoby, sięgające po antybiotyki.
 Leki te mogą działać na wszystkie rodzaje bakterii, również na te, które stanowią naszą florę fizjologiczną (czyli mikroorganizmy, które naturalnie bytują w naszym ustroju, a ich obecność pozytywnie wpływa na funkcjonowanie naszego organizmu).
 Zatem, czy antybiotyki osłabiają organizm? To zależy z jakiej strony na to spojrzeć.
 W przypadku, gdy dojdzie do zaburzenia właściwych proporcji bakterii, może dojść do osłabienia organizmu.
 Objawy mogą być różne, jednak najczęściej dochodzi do dolegliwości ze strony układu pokarmowego (np. biegunki, wymioty).
 Z tego względu, często w czasie antybiotykoterapii zalecane jest stosowanie probiotyków, które pomagają w utrzymaniu naturalnej flory bakteryjnej, a dodatkowo działają immunostymulująco i immunomodulująco.
 Recepta na antybiotyk – recepta na zdrowie? Bardzo często, gdy czujemy, że atakuje nas przeziębienie, że rozchorujemy się w ciągu kilkunastu godzin, chcemy sięgnąć po antybiotyk, bo jesteśmy przekonani, że bez niego „ani rusz”.
 Rzeczywiście, bardzo często to skuteczne rozwiązanie, jednak aby iść do apteki i kupić potrzebny lek, potrzebujemy receptę na antybiotyk.
 Wystawia ją lekarz, który na podstawie wywiadu i odpowiedniego badania, wie, że konieczne jest zalecenie właśnie antybiotyku.
 Obraz kliniczny może niejednokrotnie przypominać poprzednie infekcje, ale to nie oznacza, że lekarz zleci ten sam antybiotyk, który był podawany jakiś czas temu.
 Bakterie nabywają oporności i konieczne jest stosowanie aktualnie sprawdzonych i najlepiej działających leków.
 Niejednokrotnie pacjenci nie rozróżniają infekcji bakteryjnych od wirusowych, a pamiętajmy, że antybiotyki działają właśnie na bakterie, a nie na wirusy.
 Oczywiście, recepta na antybiotyk to nie recepta na zdrowie - coraz częściej pojawiają się oporne szczepy bakterii, na które nie działają żadne antybiotyki i w konsekwencji lekarze nie są w stanie zaproponować pacjentowi żadnej terapii.
 Często antybiotyki stosowane są na wyrost.
 Nieraz lekarze przepisują leki „na życzenie, bo może się pogorszyć”.
 Między innymi przez takie działania występuje coraz większa oporność i niektóre bakterie przestają być wrażliwe na jakiekolwiek antybiotyki.
 Ta sytuacja cały czas rozwija się, nieprzerwanie od kilkudziesięciu lat.
 Pod tym względem Polska zajmuje jedno z pierwszych miejsc w Europie, jeśli chodzi o ilość stosowanych leków tego typu.
 Jak podają niektóre źródła, sprzedaż i stosowanie antybiotyków drastycznie wzrasta w okresie jesienno-zimowym.
 Według statystyk dochodzi do czterokrotnego wzrostu sprzedaży.
 Często zdarza się również, stosowanie antybiotyków, które zalecił nam lekarz nie trwa wystarczająco długo.
 Nawet, kiedy poczujemy się znacznie lepiej, należy stosować antybiotyk tak długo jak było to zaplanowane na początku kuracji.
 Konieczne jest utrzymanie właściwego stężenia leku we krwi pacjenta, aby działał skutecznie.
 Z tego wynika również konieczność zażywania lekarstw o stałej porze dnia.
 Zażycie jednorazowo podwójnej dawki (zamiast dwóch pojedynczych) może nasilać efekty uboczne antybiotyków.
 Pamiętajmy, że jeśli chcemy kupić lek tego typu zawsze w aptece należy okazać receptę na antybiotyk.
 Od kiedy antybiotyki wkroczyły w świat medycyny, wiele zmieniło się w leczeniu ludzi.
 Pierwszy odkryty antybiotyk - penicylina - uratował miliony istnień.
 Za odkrycie tego antybiotyku została przyznana nagroda Nobla w dziedzinie medycyny, w pierwszej połowie XX wieku.
 Istnieje wiele podziałów, klasyfikujących antybiotyki między innymi ze względu na sposób działania, powinowactwo do bakterii, stopień wchłaniania z przewodu pokarmowego czy też sposób wytwarzania.
 Czym są antybiotyki? Z pewnością to bardzo ważne i pomocne leki, ale ich dalsza skuteczność jest w dużej mierze zależna od nas samych.
