 ﻿Na początek świetna wiadomość – nowoczesne leki całkowicie eliminują wirusowe zapalenie wątroby typu C.
 Co więcej, działają znacznie szybciej od obecnie stosowanych specyfików oraz nie mają skutków ubocznych.
 Wirus niełatwy w wykryciu Wirusowe zapalenie wątroby typu C to cichy zabójca – wiele osób nie wie, że choruje, dopóki nie dozna uszkodzenia wątroby, co może potrwać wiele lat.
 Wirus rozprzestrzenia się poprzez kontakt z zakażoną krwią i z czasem może doprowadzić do marskości, nowotworu lub niewydolności wątroby.
 Mimo że choroba jest poważna, większość osób jest w stanie sobie z nią radzić i prowadzić aktywne życie.
 Szacuje się, że na całym świecie choroba dotyka około 170 mln ludzi, w Polsce cierpi na nią 230 tys.
 W 2013 roku odnotowano 2600 nowych przypadków zachorowań.
 Niestety niepokojące jest to, że umieralność związana z WZW C także idzie w górę, od lat 90. nastąpił aż pięciokrotny wzrost (więcej informacji o WZW C znajdziesz na stronie: https://portal.abczdrowie.pl/wirusowe-zapaleniewatroby- typu-c).
 Możesz zachorować na WZW C, jeśli: 1.
 Dzielisz się igłami i innym sprzętem używanym w zażywaniu nielegalnych narkotyków.
 To najczęstszy sposób, w jaki dochodzi do zakażenia.
 2.
 Dostaniesz zastrzyk igłą, na której jest zakażona krew.
 Dzieje się tak w krajach rozwijających się, gdzie używa się igieł kilkakrotnie.
 3.
 Masz wykonany tatuaż lub piercing igłą, na której znajdowała się zakażona krew.
 Dzieje się tak, gdy sprzęt nie jest odpowiednio dezynfekowany po użyciu.
 4.
 W rzadkich przypadkach matka chorująca na WZW C infekuje dziecko podczas porodu.
 Ryzyko zakażenia drogą płciową jest bardzo małe, ale wzrasta, gdy uprawiasz seks z wieloma osobami.
 Jeśli chorujesz na WZW C i jesteś w monogamicznym związku z osobą zdrową, należy zachować zdroworozsądkową ostrożność, np. unikać seksu podczas menstruacji lub kiedy u któregoś z partnerów pojawią się rany na genitaliach.
 W przypadku osób uprawiających seks z wieloma partnerami należy stosować kondomy, aby zapobiec przenoszeniu wirusa.
 Wirusem nie można zarazić się na drodze normalnych kontaktów, takich jak całowanie, przytulanie, kichanie, kaszel czy dzielenie się jedzeniem i piciem.
 Większość osób z początku nie ma żadnych objawów, jeśli jednak się pojawią, są to: 1) Uczucie zmęczenia. 2) Ból stawów. 3) Ból brzucha. 4) Swędzenie skóry. 5) Ból mięśni. 6) Ciemny kolor moczu. 7) Żółtawy odcień oczu lub skóry – żółtaczka, która pojawia się zwykle, kiedy inne objawy zaczęły ustępować.
 WZW C należy do przeszłości? Zdaniem specjalistów, dzięki odpowiedniej strategii można zlikwidować problem WZW C w Polsce.
 Niezwykle ważne jest powstrzymanie nowych zakażeń oraz wprowadzenie badań przesiewowych ze względu na to, że wirus zwykle wykrywa się za późno.
 Kolejnym krokiem jest udostępnienie nowoczesnych leków, które działają z niemal stuprocentową skutecznością.
 Istnieje szansa na refundację, jeśli zostanie wprowadzony odpowiedni program do walki z wirusem.
 Dopóki to nie nastąpi, osoba zakażona powinna zadbać o otrzymanie dostępnego leczenia.
 Jest to szczególnie ważne ze względu na to, że nieleczona choroba prowadzi do poważnych komplikacji powiązanych z wątrobą, ale nie tylko, gdyż WZW C może mieć wpływ również na inne organy.
 Przykładowo niektóre osoby cierpią na choroby reumatyczne oraz stają się bardziej narażone na cukrzycę typu 2 i problemy z tarczycą.
 Należy pamiętać, że pomimo dostępności szczepionek na wirusowe zapalenie wątroby typu A i B, nie istnieje szczepionka na WZW C.
 Jednakże naukowcy pracują nad tym, aby się pojawiła.
 Jeśli chorujesz na WZW C, zaleca się badania oraz szczepionki na dwie pozostałe przypadłości.
 Niezwykle ważna przy WZW C jest dieta (dowiedz się więcej na temat diety wątrobowej: https:// portal.abczdrowie.pl/dieta-watrobowa-jadlopspis).
 Nie ma jednej, która odpowiadałaby każdemu, ale niektóre pokarmy mogą polepszyć funkcje wątroby, podczas gdy inne wpływać na nią negatywnie.
 Zdecydowanie polecane są warzywa i owoce, ponieważ są niskokaloryczne, bogate w błonnik oraz witaminy i składniki mineralne.
 Mała ilość kalorii i tłuszczu sprawia, że zmniejszają ryzyko cukrzycy i stłuszczenia wątroby, co jest istotne, ponieważ może to zwiększać uszkodzenia spowodowane przez WZW C.
