 Promowana piramida żywieniowa plasuje produkty zbożowe jako podstawę codziennego wyżywienia, a według popularnego mitu jemy zboża od zawsze i dobrze się do nich przystosowaliśmy.
 Prawdą jest jednak, że zagościły one na naszym stole dopiero stosunkowo niedawno i to nie dieta paleo, ale właśnie jedzenie zbóż jest chwilową modą.
 Zboża szkodzą, ale zanim wytłumaczymy, co i jak, ustalmy najpierw, co jest zbożem, a co nim nie jest.
 Jakie rośliny zaliczamy do zbóż? pszenica pszenica orkisz żyto pszenżyto kukurydza ryż jęczmień owies proso (z niego pochodzi kasza jaglana) sorgo.
 Wszystkie zboża szkodzą, jednak różnią się one pod tym względem.
 Najgorsza jest pszenica – tak, pszenica szkodzi najbardziej.
 Wśród zbóż możemy wyróżnić te zawierające gluten, czyli wszystkie typy pszenicy, żyto, pszenżyto i jęczmień.
 Zboża bezglutenowe zawierają białka podobne do glutenu (np. zeina z kukurydzy) i uczestniczą one czasem w reakcjach krzyżowych z nim.
 Oznacza to, że jeśli ktoś jest uczulony na gluten, to niektóre bezglutenowe zboża także mogą mu szkodzić.
 Nie tylko gluten szkodzi w zbożach, np. inhibitory amylazy i trypsyny – inne białka pszenicy – wywołują stany zapalne w chorobach chronicznych, głównie autoimmunologicznych (źródło).
 Istnieją także rośliny nazywane zbożami rzekomymi albo pseudozbożami.
 Nie są one zbożami, ale są do nich podobne i bywają z nimi mylone.
 Pseudozboża nie są takie szkodliwe, choć z drugiej strony nie są także zbyt wartościowym pożywieniem – składają się głównie z węglowodanów i nie mają żadnych unikalnych wartości odżywczych.
 Są to: gryka (czytaj więcej: Czy gryka jest paleo?) amarantus/szarłat szałwia hiszpańska (chia) komosa ryżowa (quinoa).
 Zboża szkodzą i nie powinniśmy ich jeść, bo zawierają wiele szkodliwych substancji i źle wpływają na nasz organizm: „szybkie” węglowodany – zboża składają się w zdecydowanej większości z węglowodanów, co już jest niekorzystne, jednak większym problemem jest to, że węglowodany ze zbóż wchłaniają się błyskawicznie.
 Po dwóch kromkach chleba cukier w krwi skacze więcej niż po miodzie, czekoladowych batonach czy najsłodszych owocach.
 Tak duże i nagłe wahania poziomu cukru i insuliny w krwi rozregulowują apetyt, powodują otyłość, cukrzycę, depresję, trądzik i wiele innych schorzeń.
 lektyny – toksyny obecne w zbożach (czytaj więcej na angielskiej Wikipedii) jako ochrona nasion przed zwierzętami (w tym prolaminy takie jak gluten) – poza uszkadzaniem jelit i wywoływaniem stanów zapalnych (źródło) i alergii zaburzają mechanizmy sterujące apetytem i gospodarką energetyczną – nie dość, że zboża tuczą, to jeszcze, dzięki nim czujemy za szybko głód i jemy więcej niż potrzeba.
 gluten – należy do lektyn, ale zasługuje na szczególną uwagę, bo u milionów ludzi na świecie (ponad 1% populacji) wywołuje celiakię, a wielokrotnie więcej ludzi (ok. 30% z nas) jest na niego uczulonych lub nadwrażliwych.
 Gluten niszczy jelita, wywołuje choroby autoimmunologiczne i wpływa negatywnie na całe ciało, a przede wszystkim skórę (czytaj więcej: Gluten – nie tylko celiakia).
 rak – prymitywne plemiona nie chorowały na raka, a nowotwory do nich dotarły razem z cukrem i mąką ze zbóż (czytaj więcej).
 Nie dość, że zboża (głównie pszenica) wywołują raka, to jeszcze go napędzają, bo rak żywi się cukrem.
 tuczą – zboża i zawierające je produkty są główną przyczyną otyłości i wszystkich związanych z nią chorób.
 Dzięki zbożom także mężczyznom rosną piersi.
 saponiny – toksyny mające za zadanie otruć grzyby czy zwierzęta żywiące się nasionami.
 W organizmie człowieka niszczą (dosłownie rozrywają) czerwone krwinki (erytrocyty).
 kwas fitowy – powoduje znaczne obniżenie przyswajalności wielu witamin i mikroelementów z pożywienia.
 Dzięki niemu, mimo iż jesz wszystko, co potrzebne, możesz cierpieć na anemię i niedożywienie (czytaj więcej: Kwas fitowy).
 sól – zboża wymagają ogromnych ilości soli, żeby były smaczne, jedna kromka białego chleba zawiera nawet 1 gram soli! uzależniają – zboża działają jak narkotyk, przy ich trawieniu wydzielają się substancje działające jak morfina czy kokaina.
 Większość ludzi na świecie jest uzależniona od zbóż! brak wartości odżywczych – zboża nie zawierają większości potrzebnych nam składników odżywczych, nie mają witamin A, C, D, E i większości z grupy B (przede wszystkim B12).
 Zawierają kilka witamin (np. B1) i mikroelementów, ale w ilościach dużo mniejszych niż mięso, jajka, warzywa czy owoce morza.
 Większość produktów zbożowych jest przez to sztucznie witaminizowana (sprawdź listę składników płatków śniadaniowych).
 Uwzględniając powyższe uwagi, wydaje się, że większość pseudozbóż nie jest tak bardzo szkodliwa, choć z drugiej strony nie są bogate w substancje odżywcze.
 Ze zbóż proso, sorgo i biały ryż nie są takie złe, choć ten ostatni zawiera dość sporo arsenu (źródło).
 Jest wiele badań naukowych potwierdzających szkodliwość zbóż, nawet na naszą psychikę.
 Wiadomo, że zboża nasilają objawy schizofrenii, autyzmu i depresji, do powstania której same się  przyczyniają.
 Zboża także niszczą jelita, co niekorzystnie wpływa na cały organizm (np. jelita przepuszczają do krwi substancje, które mieliśmy wydalić z kałem).
 Węglowodany ze zbóż źle wypływają na florę bakteryjną w naszym układnie pokarmowym powodując zgagę, refluks, wrzody i niestrawności.
 Gluten wywołuje choroby autoimmunologiczne i upośledza płodność.
 Można wyliczać prawie w nieskończoność.
 A skąd te wszystkie szkodliwe substancje w zbożach? Prawie żaden żywy organizm nie lubi być jedzonym przez innych (z wyjątkiem niektórych pasożytów).
 Podczas milionów lat ewolucji wszystkie organizmy skupiały się na przetrwaniu oraz wydaniu potomstwa, a bycie zjedzonym z reguły przeszkadza w osiągnięciu tych celów.
 Oczywiście wiele organizmów żyje kosztem innych, więc mamy do czynienia z nieustającym wyścigiem zbrojeń – drapieżniki stają się coraz sprawniejsze, a ich ofiary coraz bardziej czujne.
 Każde zwierzę ma bardzo wyostrzone zmysły, potrafi wykryć drapieżnika, a jeśli już dojdzie do konfrontacji, to próbuje ucieczki, albo walczy wykorzystując zęby, kopyta albo pazury.
 Rośliny nie uciekają i nie mają zębów ani pazurów, jednakże one też się bronią i też uczestniczą w tym wyścigu zbrojeń.
 Rośliny wybrały różne strategie, większość z nich próbuje pasywnej ochrony (np. kolce), a wiele z nich skupia się na ochronie swoich nasion i np. orzechy chowają je w twardych skorupkach.
 Inne rośliny z kolei mogą mieć bardzo niesmaczne nasiona, pozbawione wartości odżywczych i/albo zawierające różne trujące substancje (tak zwane niewidzialne kolce) szkodzące zwierzętom, które by je mogły zjeść.
 Do tej grupy należą zboża, jednakże zwierzęta żywiące się ich ziarnami aktywnie uczestniczyły w wyścigu zbrojeń (ptaki, gryzonie i niektóre owady) i wyewoluowały mechanizmy chroniące je w dużym stopniu przed szkodliwością zbóż.
 Nie licząc ostatnich kilku tysięcy lat człowiek, ani jego przodkowie, nigdy nie żywili się zbożami, więc nie nauczyli się walczyć z tymi substancjami.
 Rewolucja agrarna wprowadziła zboża do naszej diety i ludzie wreszcie mieli przez większość czasu dostatek pożywienia.
 Negatywne efekty uboczne jedzenia zbóż były pomijane, kiedy w grę wchodziło przetrwanie – lepiej zjeść coś szkodliwego, niż umrzeć z głodu.
 Dodatkowo w ciągu ostatnich lat tak odmieniliśmy uprawiane zboża, że są 10x bardziej wydajne, ale także 10x bardziej szkodliwe.
 Teraz jednak, kiedy nie cierpimy głodu, nie mamy wielu powodów, żeby wciąż jeść zboża.
 W zasadzie powód jest jeden – to jedyne pożywienie zdolne wykarmić 7 miliardów ludzi na tak małej planecie.
 Jednak my, jako mieszkańcy bogatej cywilizacji zachodniej, mamy wciąż wybór i możliwość rezygnacji ze szkodzących nam zbóż.
 Chcesz spróbować niejedzenia zbóż? Sprawdź nasz poradnik krok po kroku: Paleo dla początkujących oraz zobacz, jakie mogą być efekty diety paleo.
 Są też modyfikacje diety paleo, które pozwalają na jedzenie niektórych (bezglutenowych) zbóż, zobacz: Dieta samuraja.
