 ﻿Loratadyna jest lekiem wprowadzonym na rynek w 1993 r. pod nazwą Claritine przez koncern Schering-Plough Europ.
 To popularny farmaceutyk o działaniu przeciwalergicznym oraz przeciwhistaminowym.
 W jaki sposób działa Loratadyna? Loratadyna wykazuje selektywne antagonistyczne działanie na obwodowe receptory H1.
 Lek należy stosować doustnie, ponieważ dobrze oraz szybko wchłania się z przewodu pokarmowego.
 Podczas pierwszego przejścia przez wątrobę jest niemal całkowicie metabolizowana przy udziale CYP2D6 oraz CYP3A4.
 Desloratadyna jest głównym metabolitem czynnym farmakologicznie odpowiedzialnym za odpowiednie działanie leku.
 Najwyższe stężenie loratadyny we krwi obserwuje się po upływie ok. 1,5 h, zaś desloratadyny po ok. 1,5- 4 h od zażycia.
 Loratadyna posiada właściwości sprzyjające związaniu się z białkami osocza nawet w 99 procentach, zaś desloratadyna w 73-76 procentach.
 Lek ulega wydaleniu zarówno z kałem (ok. 42 %), jak i z moczem (ok. 40 %).
 Loratadyna – skuteczna pomoc w leczeniu alergii.
 Farmaceutyk jest wskazany do stosowania w leczeniu wielu stanów alergicznych.
 Doskonale sprawdza się jako pomoc w ograniczeniu objawów atopowego zwypryski alergiczneapalenia skóry czy alergii pokarmowej u pacjentów powyżej drugiego roku życia.
 Reakcja anafilaktyczna objawiająca się obrzękiem naczynioruchowym Quinckego lub pokrzywką także jest wskazaniem do zastosowania Loratadyny.
 Lek wykorzystywany jest również do leczenia alergicznego zapalenia błony śluzowej nosa oraz objawów towarzyszących ze strony spojówek.
 Loratadynę należy zażywać w przypadku wystąpienia pokrzywki idiopatycznej, czyli reakcji skórnej o niewiadomym pochodzeniu.
 Szybko przyniesie ulgę i zmniejszy bąble pokrzywkowe.
 Interesujący jest fakt, że Loratadyna w połączeniu z pseudoefdryną stosowana jest w leczeniu alergicznego nieżytu nosa połączonego z przekrwieniem błony śluzowej nosa.
 Przeciwwskazania Leku nie należy stosować u kobiet w ciąży oraz u osób nadwrażliwych na loratadynę lub substancje pomocnicze.
 Działania niepożądane Działania niepożądane podczas zażywania Loratadyny występują bardzo rzadko.
 Jednak u dorosłych mogą wystąpić bóle głowy, nudności, senność, bezsenność oraz zwiększony apetyt, zaś u dzieci rozdrażnienie i uczucie zmęczenia.
 Dostępność Loratadyna występuje w postaci syropu oraz tabletek w opakowaniu po siedem lub trzydzieści sztuk.
 Bez recepty dostępny jest jedynie farmaceutyk w opakowaniu zawierającym siedem tabletek.
