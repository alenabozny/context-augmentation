 ﻿Badania prenatalne wykonywane są w interesie dziecka i jego rodziców.
 Niektóre z wad można leczyć, jeszcze zanim dziecko przyjdzie na świat.
 Poza tym lekarze, wiedząc, że będzie się rodziło dziecko chore, mogą lepiej przygotować się do porodu i szybko udzielić noworodkowi fachowej pomocy.
 Jakie są wskazania do badań prenatalnych? Badania prenatalne dzielimy na nieinwazyjne i inwazyjne.
 Ich celem jest wykrycie ewentualnych wad nienarodzonego dziecka.
 Najpierw zawsze wykonuje się badania nieinwazyjne, a dopiero gdy coś zaniepokoi lekarza - inwazyjne.
 Na szczęście na 100 zbadanych kobiet tylko w trzech przypadkach wykrywane są poważne wady i choroby płodu.
 Szacuje się, że wtedy ok. 3 proc. par decyduje się na aborcję.
 Jakie są wskazania do wykonania badań prenatalnych? Wskazania do badań prenatalnych • Kobieta ma więcej niż 35 lat. • W rodzinie ciężarnej lub jej męża występowały wcześniej choroby genetyczne. • Przyszła matka urodziła wcześniej dziecko z wadą genetyczną (np. z zespołem Downa) lub z wadą ośrodkowego układu nerwowego (np. wodogłowiem, przepukliną mózgowo-rdzeniową) albo z określoną grupą chorób metabolicznych (m.in. mukowiscydozą). • Test potrójny wykrył w surowicy krwi ciężarnej wysokie stężenie alfa-fetoproteiny (białko wytwarzane w wątrobie i jelicie płodu).
 Podwyższone wartości mogą sugerować m.in. rozszczep kręgosłupa dziecka.
 Badania prenatalne: refundacja NFZ Badania prenatalne są na liście badań refundowanych przez Fundusz Zdrowia.
 Skierowanie na nie wydaje lekarz ginekolog.
 Jeśli kobieta nie ma wskazań do badania, ale chce je wykonać (bo np. ma 34 lata i panicznie boi się urodzenia dziecka z wadą) - musi zapłacić za nie sama.
 Jeżeli kobieta należy do grupy ze wskazaniem - obowiązkiem lekarza jest poinformowanie jej o możliwości wykonania analiz i podanie adresu ośrodka, gdzie może zrobić badania prenatalne.
 Badania prenatalne: korzyści dla dziecka i dla rodziców Badania prenatalne wykonywane są w interesie dziecka i jego rodziców.
 Niektóre z wad można leczyć, jeszcze zanim dziecko przyjdzie na świat (tak jest m.in. w przypadku niedrożności układu moczowego, małopłytkowości).
 Poza tym lekarze, wiedząc, że będzie się rodziło dziecko chore, mogą lepiej przygotować się do porodu i szybko udzielić noworodkowi fachowej pomocy.
 Dotyczy to zwłaszcza wad serca.
 Wówczas na sali porodowej są dwie ekipy specjalistów: jedna odbiera poród, a druga - złożona z neonatologów i kardiologów - przejmuje natychmiast malca, by ratować jego życie.
 Jeśli z badań prenatalnych będzie wynikało, że na świat przyjdzie nieuleczalnie chore dziecko - rodzice będą mieli czas na oswojenie się z tą informacją.
 Jeżeli podejmą decyzję o urodzeniu chorego dziecka, będą mogli tak zorganizować sobie życie, żeby móc więcej czasu poświęcić niepełnosprawnemu maleństwu - jego leczeniu i opiece nad nim.
 Oczywiście, będą też mieli trochę czasu na ewentualne podjęcie trudnej decyzji o aborcji.
 W myśl obowiązujących u nas przepisów podstawą do przerwania ciąży jest duże prawdopodobieństwo ciężkiego i nieodwracalnego upośledzenia płodu i nieuleczalnej choroby zagrażającej życiu dziecka lub matki.
 Skąd się biorą wady genetyczne? Każda komórka ludzka zawiera aż 46 chromosomów występujących w 23 parach.
 Jeden z pary pochodzi od ojca, drugi od matki.
 W chromosomach znajdują się spiralnie zwinięte nici DNA, które są nośnikami kodu genetycznego dotyczącego budowy całego organizmu.
 Błąd w liczbie chromosomów albo w ich budowie jest przyczyną wielu chorób genetycznych.
 Na przykład zespół Downa jest wynikiem pojawienia się dodatkowego chromosomu w 21 parze (tzw. trisomia), natomiast zespół Edwardsa jest konsekwencją trisomii chromosomów w 18 parze.
 Owe błędy w chromosomach mogą pojawić się już podczas zapładniania komórki jajowej przez plemniki, gdy np. w plemniku będą znajdowały się nieprawidłowe chromosomy.
 Również matka, która jest nosicielką nieprawidłowych genów, choć sama zdrowa, może dziedziczną chorobę przekazać swemu potomstwu (tak jest m.in. w przypadku hemofilii, a także dystrofii mięśni Duchenne’a).
 Choroby genetyczne są przekazywane z pokolenia na pokolenie.
 Zawsze jednak musi być „ten pierwszy raz”.
 U płodu schorzenie może powstać nagle, na skutek zaburzeń w mechanizmach przekazywania cech dziedzicznych.
 Celem badań prenatalnych jest określenie liczby i struktury chromosomów w komórkach płodu (tzw. kariotyp płodu), żeby wykryć wady i choroby odziedziczone oraz nowopowstałe.
 Bada się wtedy chromosomy komórek płynu owodniowego, trofoblastu albo krwi pępowinowej.
