 Statystyki pokazują, że dziś niemal 1/3 światowej populacji to alergicy, a więc osoby na coś uczulone.
 Alergenów, a więc czynników, które wywołują alergię jest bardzo wiele – mogą to być np. rzeczy, które wdychamy – np. pyłki kwiatów, roztocza, kurz, sierść zwierząt, czy zarodniki pleśni.
 Mogą to być również różnego rodzaju pokarmy – np. owoce cytrusowe, krowie mleko, drożdże, ryby, pomidory i inne.
 Objawy alergii wiążą się zazwyczaj bądź to z problemami z układem oddechowym – od kataru siennego, przez kichanie, czy też ból gardła, aż po astmę oddechową, ale także z wykwitami na skórze, czy też opuchliznami.
 By przekonać się, czy mamy alergię, należy wykonać odpowiednie testy alergiczne.
 Gdzie wykonać testy alergiczne? Testy alergiczne, polegające na nakłuwaniu skóry odrobiną różnego rodzaju substancji uczulających, pozwalają poznać alergeny, na które alergik jest wrażliwe.
 Wykonać je można w wielu miejscach – przede wszystkim, w profesjonalnych poradniach alergologicznych.
 Najlepiej zatem, podejrzewając u siebie alergię, udać się do lekarza alergologa, który zleci odpowiednie badania i wskaże miejsce ich wykonania.
 Dziś wykonuje je także większość prywatnych placówek medycznych.
 Jak leczyć alergię? Im wcześniej wykryta alergia, tym większe szanse na złagodzenie jej objawów, a co za tym idzie – wysoki komfort życia.
 Warto pamiętać, że najczęściej stosowanymi metodami są: ·         unikalnie kontaktu z alergenem, a więc tym, co uczula – to łatwe szczególnie w momencie, gdy źródłem alergii jest jakiś składnik pokarmowy, czy też substancja chemiczna, czy lek.
 Gdy zaś źródłem uczulenia są np. pyłki, warto unikać wychodzenia z domu w okresach najsilniejszego pylenia, a wychodząc z domu mieć na sobie okulary przeciwsłoneczne, dodatkowo zaś zamykać okna w całym domu, by zmniejszyć szansę na kontakt, ·         leczenie farmakologiczne – leki przeciwhistaminowe (duża skuteczność, mało skutków ubocznych), jak również glikokortykosteroidy – najczęściej leki wziewne – skutecznie działają przede wszystkim przy alergiach związanych z drogami oddechowymi, ·         alergenowi immunoterapia swoista, czyli popularne odczulanie – zwiększa stopniowo tolerancję na dany alergen.
 Jak uniknąć alergii? Przede wszystkim, ważny jest okres dzieciństwa, bo to wtedy większość alergii się rozpoczyna.
 Warto unikać bezsensownego podawania dziecku antybiotyków przy każdej mniejszej infekcji, ponieważ mogą one w konsekwencji osłabiać pracę naturalnego układu immunologicznego.
 Ponadto, pamiętać warto również o unikaniu kontaktu z silnie uczulającymi substancjami – na przykład różnego rodzaju kosmetykami, czy też substancjami „żrącymi”.
